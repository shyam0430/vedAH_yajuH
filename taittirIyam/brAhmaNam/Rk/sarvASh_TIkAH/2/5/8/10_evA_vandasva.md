+++
title = "10 एवा वन्दस्व"

+++
<details><summary>मूलम्</summary>

ए॒वा व॑न्दस्व॒ वरु॑णम्बृ॒हन्त᳚म् ।  
न॒म॒स्याधीर॑म॒मृत॑स्य गो॒पाम् ।  
स न॒श्शर्म॑ त्रि॒वरू॑थ॒व्ँवियꣳ॑सत् ॥37॥  
यू॒यम्पा॑त स्व॒स्तिभि॒स्सदा॑ नः ।  


</details>

<details><summary>सायणटीका</summary>

10दशमीमाह - हे यजमान! बृहन्तं गुणाधिकं वरुणमेव आवन्दस्व स्तुहि ॥ तथा धीरं बुद्धिमन्तं अमृतस्य क्रतुफलस्य गोपां रक्षितारं नमस्य नमस्कुरु ॥ स वरुणो नोऽस्मभ्यं त्रिवरूथं मूमिकात्रयोपेतं शर्म गृहं वियंसत् विशेषेण यच्छतु ॥ हे वरुण! सपरिवारा यूयं स्वस्तिभिः क्षेमैः न: अस्मान् सदा पात रक्षत ॥ अस्य मन्त्रस्य ब्रह्मण उत्सङ्गे सोमासादने विनियोगमापस्तम्ब आह - 'एवावन्दस्वेत्युपस्थे ब्रह्मा राजानं कुरुते' इति ॥॥


</details>

