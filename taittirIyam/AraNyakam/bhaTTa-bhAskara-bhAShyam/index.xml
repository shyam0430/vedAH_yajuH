<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;भास्करभाष्यम् on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/taittirIyam/AraNyakam/bhaTTa-bhAskara-bhAShyam/</link>
    <description>Recent content in &#43;भास्करभाष्यम् on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/taittirIyam/AraNyakam/bhaTTa-bhAskara-bhAShyam/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/taittirIyam/AraNyakam/bhaTTa-bhAskara-bhAShyam/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/AraNyakam/bhaTTa-bhAskara-bhAShyam/1/</guid>
      <description>एवं व्याख्याता इष्टिपशुसोमाग्नीनां तद्विकृतीनां च मन्त्राः, ब्राह्मणभागाश्च । इदानीं तच्छेषभूतमारण्येऽनुवाक्यं तन्त्रं व्याख्यास्यामः । अत्राहुः - होतॄन्प्रवर्ग्यकाण्डे च याश्चोपनिषदो विदुः । अरुणाम्नायविधी चैव काठके परिकीर्तिताः ॥ रुद्रा नारायणश्चैव मेधो यश्चैव पित्रियः । एतदारण्यकं सर्वं नाव्रती श्रोतुमर्हति ॥ इति । किञ्च - कल्पे पितृविधिश्चैव प्रवर्ग्यविधिरेव च । अरुणाम्नायविधी चैव शतरुद्रविधिस्तथा ॥ कल्पेषु तु य आम्नाता मन्त्रास्तानप्यतन्द्रितः । यथा- मुपाकृत्य त्वधीयीतेति चोच्यते ॥ अत्र सन्त्यष्टौ काठके काण्डानि कठमुनिना दृष्टानि सावित्रनाचिकेतचातुर्होत्रवैश्वसृजारुणकेतुकाख्यानि पञ्चाग्निचित्यानि दिवश्येनयोऽपामाश्चेष्टयः स्वाध्यायब्राह्मणमष्टममिति । एतेषामारुणकेतुकोऽस्मिन्प्रश्ने विधीयते । अरुणाः काण्डर्षयः । प्रथमोऽनुवाकः शान्त्यर्थ उपधानार्थश्च । &amp;ldquo;आपमापामपस्सर्वाः&amp;rdquo; इत्यत्र उपधानार्थः पुनराम्नायते । तत्राध्ययनकाले &amp;ldquo;भद्रं कर्णेभिः&amp;rdquo; इति द्वे जपति । ब्राह्मणं च भवति &amp;ldquo;भद्रं कर्णेभिरिति द्वे जपित्वा&amp;rdquo; इति । उपधानकाले च द्वे अप्येते उपदध्यात् । द्वे चैते त्रिष्टुभौ । हे देवाः !</description>
    </item>
    
    <item>
      <title>३</title>
      <link>https://vishvAsa.github.io/vedAH_yajuH/taittirIyam/AraNyakam/bhaTTa-bhAskara-bhAShyam/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/taittirIyam/AraNyakam/bhaTTa-bhAskara-bhAShyam/3/</guid>
      <description>अथ तृतीयः प्रपाठकः ॥ 1अथ चातुर्होत्रियमग्निमधिकृत्योच्यते । तत्राग्रेण दर्भस्तम्बं दशहोतारं प्रतिमन्त्रं उदञ्चं उपदधाति चित्तिस्त्रुगित्यादिभिर्दशभिर्मन्त्रैः दशेष्टका उपदधाति । &amp;ldquo;ब्रह्म वै चतुर्होतारः&amp;rsquo; इति काठके ब्राह्मणमाम्नातम् । अत्र मन्त्रा आम्नायन्ते । सर्वत्रेष्टकाः स्तूयन्ते । &amp;lsquo;चित्तिस्स्रुक्, तया देवतया&amp;rsquo; इत्यादिरुपधानक्रमः । आदौ सिसृक्षुः प्रजापतिः सृष्ट्यर्थं केन चिद्यागेन आध्यात्मिकेन इष्टवान् । तस्य यागस्य चित्तिस्स्रुक् । सिसृक्षोः या बुद्धिः सृष्टिसङ्कल्पात्मिका सा चित्तिः । सा अस्य यागस्य स्रुग्बभूव, सर्वस्य मूलत्वात् । सा सर्वयागसाधनस्रुग्भावेन रूप्यते । यथा जुह्वा विना यागो न निर्वतयितुं शक्यते, एवं चित्त्या विना न शक्यते जगत्स्रष्टुम् । सैव स्रुक्कार्यमकरोदि त्यर्थः । चित्तमाज्यमिति सर्वध्येयतत्त्वाश्रयो महान् चित्तं, तदेवाज्यं, प्रधानोपकरणत्वात्, चित्तिस्रुक्स्थितत्वाच्च । वाग्वेदिः वाक् अभिलापात्मिका वेदिः, सर्वाभिधेयाधारत्वात् । आधीतं बर्हिः । आधेयं आधीतम् । हिभावाभावश्चान्दसः । रूपमुच्यते । यद्वा - आधीतं आवाञ्छितं, तदेव रूपं, तद्बर्हिः, वाग्वेद्यां स्तीर्णत्वात् । एवं नामरूपे उक्ते । केतो अग्निः केतयिता व्याकर्ता येन ते व्याकृते नामरूपे, तेषु सृष्टेषु अनुप्रविष्टो जीवात्मा अग्निराहवनीयः, चितिर्वा । यथोक्तं &amp;lsquo;अनेन जीवेनात्मनाऽनुप्रविश्य नामरूपे व्याकरवाणि&amp;rsquo; इति । विज्ञातमग्निः, विविधं ज्ञातं विज्ञातं सृष्टं विविधनामरूपं विश्वं अग्निः । यद्वा - सृष्टं विश्वं मयेति या तुष्टिः प्रजापतेः सा अग्निः । यद्वा - केतो अग्निः हुतभुक् , विज्ञात्मग्निः आग्नीध्रः । तथाऽन्येषां &amp;lsquo;अग्नीत् &amp;rsquo; इत्येव पाठः । वाक्पतिः वाचः प्रसवितृ प्राजापत्यं वागिन्द्रियं, स होता । मन उपवक्ता, मनः प्राजापत्यं उपवक्ता ब्रह्मा, सर्वकर्महेतुवात् । प्राणो हविः प्राजापत्यः प्राणः बललक्षणः स एव हविः इष्टसाधनं, अग्निर्वा, हविषां अग्निरूपत्वात् । सामाध्यर्युः, समत्वं साम माध्यस्थ्यम् । यद्वा - सृष्ट्यर्थं तपस्साम कष्टवत्त्वात्, तदेवाध्वर्युः, जगत्सृष्टिलक्षणाध्वरनिर्वर्ति हेतुत्वात् । एवमयं दशहोता दशभूतो यज्ञात्मा प्रजापतिरेव । &amp;lsquo;ब्रह्मात्मन्वदसृजत&amp;rsquo; इत्यादि ब्राह्मणम् । सर्वेषां चैषां चतुर्होतृत्वादेभिः कृतोऽग्निः चातुर्होत्र उच्यते । उक्तं च - &amp;lsquo;दशहोता चतुर्होता । पञ्चहोता षहोता सप्तहोता । अथ कस्माच्चतुर्होतार उच्यन्त इति । इन्द्रो वै चतुर्होता ।&amp;rsquo; इत्यादि ॥ 2अथ ग्रहेष्टकामुपदधाति - वाचस्पत इति ॥ तं ग्रहेणागृह्णात्&amp;rsquo; इति ब्राह्मणम् । वाचस्पतिः प्रजापतिः । तदात्मना इष्टकैवामन्त्र्यते । हे वाचस्पत्यात्मिके!</description>
    </item>
    
  </channel>
</rss>
