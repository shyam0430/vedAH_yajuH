<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>यजुर्वेदे विश्वासटिप्पन्यः  | ३</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.105.0">
    
    
      <META NAME="ROBOTS" CONTENT="INDEX, FOLLOW">
    

    <link href="/vedAH_yajuH/taittirIyam/kAThakam/sarva-prastutiH/3/" rel="alternate" type="application/rss+xml" title="यजुर्वेदे विश्वासटिप्पन्यः" />
    <link href="/vedAH_yajuH/taittirIyam/kAThakam/sarva-prastutiH/3/" rel="feed" type="application/rss+xml" title="यजुर्वेदे विश्वासटिप्पन्यः" />

    <meta property="og:title" content="३" />
<meta property="og:description" content="1.1 तुभ्यं॒ ता अ॑ङ्गिरस्तमा॒श्याम॒ तं काम॑मग्ने । आशा॑नां त्वा॒ विश्वा॒ आशाः॑ । अनु॑ नो॒ऽद्यानु॑मति॒रन्विद॑नुमते॒ त्वम् । कामो॑ भू॒तस्य॒ काम॒स्तदग्रे᳚ । ब्रह्म॑ जज्ञा॒नं पि॒ता वि॒राजा᳚म् । य॒ज्ञो रा॒यो॑ऽयं य॒ज्ञः । आपो॑ भ॒द्रा आदित्प॑श्यामि । तुभ्यं॑ भरन्ति॒ यो दे॒ह्यः । पूर्वं॑ देवा॒ अप॑रेण प्राणापा॒नौ । ह॒व्य॒वाह॒॒ स्वि॑ष्टम् ॥ 1
2.1 दे॒वेभ्यो॒ वै स्व॒र्गो लो॒कस्ति॒रो॑ऽभवत् । ते प्र॒जाप॑तिमब्रुवन्न् । प्रजा॑पते स्व॒र्गो वै नो॑ लो॒कस्ति॒रो॑ऽभूत् । तमन्वि॒च्छेति॑ । तं य॑ज्ञक्र॒तुभि॒रन्वै᳚च्छत् । तं य॑ज्ञक्र॒तुभि॒र्नान्व॑विन्दत् । तमिष्टि॑भि॒रन्वै᳚च्छत् । तमिष्टि॑भि॒रन्व॑विन्दत् । तदिष्टी॑नामिष्टि॒त्वम् । एष्ट॑यो ह॒ वै नाम॑ । ता इष्ट॑य॒ इत्याच॑ख्षते प॒रोक्षे॑ण । प॒रोक्ष॑प्रिया इव॒ हि दे॒वाः ॥ 2" />
<meta property="og:type" content="article" />
<meta property="og:url" content="https://vishvAsa.github.io/vedAH_yajuH/taittirIyam/kAThakam/sarva-prastutiH/3/" /><meta property="article:section" content="taittirIyam" />



<meta itemprop="name" content="३">
<meta itemprop="description" content="1.1 तुभ्यं॒ ता अ॑ङ्गिरस्तमा॒श्याम॒ तं काम॑मग्ने । आशा॑नां त्वा॒ विश्वा॒ आशाः॑ । अनु॑ नो॒ऽद्यानु॑मति॒रन्विद॑नुमते॒ त्वम् । कामो॑ भू॒तस्य॒ काम॒स्तदग्रे᳚ । ब्रह्म॑ जज्ञा॒नं पि॒ता वि॒राजा᳚म् । य॒ज्ञो रा॒यो॑ऽयं य॒ज्ञः । आपो॑ भ॒द्रा आदित्प॑श्यामि । तुभ्यं॑ भरन्ति॒ यो दे॒ह्यः । पूर्वं॑ देवा॒ अप॑रेण प्राणापा॒नौ । ह॒व्य॒वाह॒॒ स्वि॑ष्टम् ॥ 1
2.1 दे॒वेभ्यो॒ वै स्व॒र्गो लो॒कस्ति॒रो॑ऽभवत् । ते प्र॒जाप॑तिमब्रुवन्न् । प्रजा॑पते स्व॒र्गो वै नो॑ लो॒कस्ति॒रो॑ऽभूत् । तमन्वि॒च्छेति॑ । तं य॑ज्ञक्र॒तुभि॒रन्वै᳚च्छत् । तं य॑ज्ञक्र॒तुभि॒र्नान्व॑विन्दत् । तमिष्टि॑भि॒रन्वै᳚च्छत् । तमिष्टि॑भि॒रन्व॑विन्दत् । तदिष्टी॑नामिष्टि॒त्वम् । एष्ट॑यो ह॒ वै नाम॑ । ता इष्ट॑य॒ इत्याच॑ख्षते प॒रोक्षे॑ण । प॒रोक्ष॑प्रिया इव॒ हि दे॒वाः ॥ 2">

<meta itemprop="wordCount" content="2789">
<meta itemprop="keywords" content="" /><meta name="twitter:card" content="summary"/>
<meta name="twitter:title" content="३"/>
<meta name="twitter:description" content="1.1 तुभ्यं॒ ता अ॑ङ्गिरस्तमा॒श्याम॒ तं काम॑मग्ने । आशा॑नां त्वा॒ विश्वा॒ आशाः॑ । अनु॑ नो॒ऽद्यानु॑मति॒रन्विद॑नुमते॒ त्वम् । कामो॑ भू॒तस्य॒ काम॒स्तदग्रे᳚ । ब्रह्म॑ जज्ञा॒नं पि॒ता वि॒राजा᳚म् । य॒ज्ञो रा॒यो॑ऽयं य॒ज्ञः । आपो॑ भ॒द्रा आदित्प॑श्यामि । तुभ्यं॑ भरन्ति॒ यो दे॒ह्यः । पूर्वं॑ देवा॒ अप॑रेण प्राणापा॒नौ । ह॒व्य॒वाह॒॒ स्वि॑ष्टम् ॥ 1
2.1 दे॒वेभ्यो॒ वै स्व॒र्गो लो॒कस्ति॒रो॑ऽभवत् । ते प्र॒जाप॑तिमब्रुवन्न् । प्रजा॑पते स्व॒र्गो वै नो॑ लो॒कस्ति॒रो॑ऽभूत् । तमन्वि॒च्छेति॑ । तं य॑ज्ञक्र॒तुभि॒रन्वै᳚च्छत् । तं य॑ज्ञक्र॒तुभि॒र्नान्व॑विन्दत् । तमिष्टि॑भि॒रन्वै᳚च्छत् । तमिष्टि॑भि॒रन्व॑विन्दत् । तदिष्टी॑नामिष्टि॒त्वम् । एष्ट॑यो ह॒ वै नाम॑ । ता इष्ट॑य॒ इत्याच॑ख्षते प॒रोक्षे॑ण । प॒रोक्ष॑प्रिया इव॒ हि दे॒वाः ॥ 2"/>

      
    

    <script type="text/javascript">
    
    let baseURL = "https:\/\/vishvAsa.github.io\/vedAH_yajuH\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022build_img\u0022:\u0022https:\/\/github.com\/vishvAsa\/vedAH_yajuH\/actions\/workflows\/build.yml\/badge.svg\u0022,\u0022build_url\u0022:\u0022https:\/\/github.com\/vishvAsa\/vedAH_yajuH\/actions\/workflows\/build.yml\u0022,\u0022contactlink\u0022:\u0022https:\/\/github.com\/vishvAsa\/vedAH_yajuH\/issues\/new\u0022,\u0022disqusshortcode\u0022:\u0022vvasuki-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/vishvAsa\/vedAH_yajuH\/edit\/content\/\u0022,\u0022mainSections\u0022:[\u0022taittiriyam\u0022],\u0022mainsections\u0022:[\u0022taittiriyam\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/devaH\/\u0022},{\u0022title\u0022:\u0022आगमः\u0022,\u0022url\u0022:\u0022..\/AgamaH\/\u0022},{\u0022title\u0022:\u0022आगमः शैवः\u0022,\u0022url\u0022:\u0022..\/AgamaH_shaivaH\/\u0022},{\u0022title\u0022:\u0022आगमः वैष्णवः\u0022,\u0022url\u0022:\u0022..\/AgamaH_vaiShNavaH\/\u0022},{\u0022title\u0022:\u0022आगमः ब्राह्मः\u0022,\u0022url\u0022:\u0022..\/AgamaH_brAhmaH\/\u0022},{\u0022title\u0022:\u0022कल्पान्तरम्\u0022,\u0022url\u0022:\u0022..\/kalpAntaram\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022पुराणम् वैष्णवम्\u0022,\u0022url\u0022:\u0022..\/purANam_vaiShNavam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvyam\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022\/..\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vishvAsa.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    
    var pageRelUrlTree = {};
</script>

    
    <script type="text/javascript">
  let pageVars = {};
  pageVars.pageUrlMinusBasePath = "\/vedAH_yajuH\/taittirIyam\/kAThakam\/sarva-prastutiH\/3\/".replace(basePath, "/");
  pageVars.pageParams = {};
  pageVars.pageSource = "taittirIyam\/kAThakam\/sarva-prastutiH\/3.md";
  console.log(pageVars.pageSource);
  var pageDefaults;
  for (let possiblePageDefaults of pageDefaultsList) {
    if (pageVars.pageSource.startsWith(possiblePageDefaults.scope.pathPrefix)) {
      pageDefaults = possiblePageDefaults.values
    }
  }
    
</script>


    <script src="/vedAH_yajuH/webpack_dist/uiLib-bundle.js"></script>




    <link rel="stylesheet" href="/vedAH_yajuH/css/fonts.css">
<link rel="stylesheet" href="/vedAH_yajuH/css/@fortawesome/fontawesome-free/css/solid.min.css">

<link rel="stylesheet" href="/vedAH_yajuH/css/@fortawesome/fontawesome-free/css/fontawesome.min.css">


<link rel="alternate" hreflang="sa-Deva" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/" />
<link rel="alternate" hreflang="sa-Deva" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=devanagari" />

<link rel="alternate" hreflang="sa-Knda" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=kannada" />
<link rel="alternate" hreflang="sa-Mlym" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=malayalam" />
<link rel="alternate" hreflang="sa-Telu" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=telugu" />
<link rel="alternate" hreflang="sa-Taml-t-sa-Taml-m0-superscript" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=tamil_superscripted" />
<link rel="alternate" hreflang="sa-Taml" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=tamil" />
<link rel="alternate" hreflang="sa-Gran" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=grantha" />

<link rel="alternate" hreflang="sa-Gujr" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=gujarati" />
<link rel="alternate" hreflang="sa-Guru" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=gurmukhi" />
<link rel="alternate" hreflang="sa-Shar" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=sharada" />
<link rel="alternate" hreflang="sa-Dogr" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=dogra" />
<link rel="alternate" hreflang="sa-Phag" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=phags_pa" />
<link rel="alternate" hreflang="sa-Tibt" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=tibetan" />
<link rel="alternate" hreflang="sa-Sidd" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=siddham" />
<link rel="alternate" hreflang="sa-Newa" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=newa" />
<link rel="alternate" hreflang="sa-Modi" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=modi" />
<link rel="alternate" hreflang="sa-Tirh" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=tirhuta_maithili" />
<link rel="alternate" hreflang="sa-Gong" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=gondi_gujala" />
<link rel="alternate" hreflang="sa-Gonm" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=gondi_masaram" />


<link rel="alternate" hreflang="sa-Orya" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=oriya" />
<link rel="alternate" hreflang="sa-Beng-t-sa-Beng-m0-assamese" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=assamese" />
<link rel="alternate" hreflang="sa-Beng" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=bengali" />
<link rel="alternate" hreflang="sa-Mtei" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=manipuri" />
<link rel="alternate" hreflang="sa-Sinh" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=sinhala" />
<link rel="alternate" hreflang="sa-Limb" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=limbu" />
<link rel="alternate" hreflang="sa-Lepc" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=lepcha" />


<link rel="alternate" hreflang="sa-Cyrl" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=cyrillic" />
<link rel="alternate" hreflang="sa-Latn-t-sa-Zyyy-m0-iso" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=iso" />
<link rel="alternate" hreflang="sa-Latn-t-sa-Zyyy-m0-iast" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=iast" />
<link rel="alternate" hreflang="sa-Aran" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=urdu" />
<link rel="alternate" hreflang="sa-Avst" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=avestan" />

<link rel="alternate" hreflang="sa-Brah" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=brahmi" />
<link rel="alternate" hreflang="sa-Khar" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=kharoshthi" />
<link rel="alternate" hreflang="sa-Zanb" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=zanbazar_square" />
<link rel="alternate" hreflang="sa-Bhks" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=bhaiksuki" />

<link rel="alternate" hreflang="sa-Bali" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=balinese" />
<link rel="alternate" hreflang="sa-Java" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=javanese" />
<link rel="alternate" hreflang="sa-Laoo" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=lao" />
<link rel="alternate" hreflang="sa-Laoo-t-sa-Laoo-m0-Laopali" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=lao_pali" />
<link rel="alternate" hreflang="sa-Mymr" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=burmese" />
<link rel="alternate" hreflang="sa-Mymr-t-sa-Mymr-m0-Mon" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=mon" />
<link rel="alternate" hreflang="sa-Cham" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=cham" />
<link rel="alternate" hreflang="sa-Khmr" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=khmer" />
<link rel="alternate" hreflang="sa-Thai" href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/?transliteration_target=thai" />

  </head>

  <body class="ma0 bg-near-white">
    


    
<header class="p-1 bg-yellow noPrint">
    <nav role="navigation" class="col">
      <div id="div_top_bar" class="row">
        <div class="col-md-3 justify-content-start">
          <a  href="/" class="btn col border">
            <i class="fas fa-gopuram ">यजुर्वेदे विश्वासटिप्पन्यः <br/> ३</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select id="transliterationDropdown" size="1" onchange="module_uiLib.default.content.updateTransliteration()">
            <optgroup label="🌍">
              <option value="iso">āISO</option>
              <option value="cyrillic">пу</option>
              <option value="urdu">نس</option>
              <option value="??">🌍??</option>
            </optgroup>
            <optgroup label="🛕🧭S">
              <option value="kannada">ಅ</option>
              <option value="malayalam">അ</option>
              <option value="telugu">క</option>
              <option value="tamil_superscripted">க²</option>
              <option value="tamil_extended">க</option>
              <option value="grantha">𑌅</option>
            </optgroup>
            <optgroup label="🛕🧭N">
              <option value="devanagari" selected="">स</option>
              <option value="gujarati">અ</option>
              <option value="gurmukhi">ਅ</option>
            </optgroup>
            <optgroup label="🛕🧭E">
              <option value="oriya">ଅ</option>
              <option value="assamese">অস</option>
              <option value="bengali">অ</option>
            </optgroup>
            <optgroup label="🛕🏺📜">
              <option value="sharada">𑆑𑇀𑆰</option>
              <option value="brahmi">𑀅</option>
            </optgroup>
            <optgroup label="🛕🌋">
              <option value="balinese">ᬩᬮᬶ</option>
            </optgroup>
          </select>
          <a class="btn btn-secondary" onclick="module_uiLib.changeTextSize(2)">A+</a>  
          <a class="btn btn-secondary" onclick="module_uiLib.changeTextSize(-2)">A-</a>
          🗨:
          <select id="commentStyleDropdown" size="1" onchange="module_uiLib.default.content.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a id="expandAllButton" class="btn btn-secondary" onclick="module_uiLib.default.query.setParamsAndGo({'expandAll': 'true'})">↕️️</a></div>
          <div><a id="printButton" class="btn btn-secondary" onclick="module_uiLib.default.query.setParamsAndGo({'printLayout': 'on'})">🖨️️</a></div>
        </div>
        <div class="row col  d-flex justify-content-center">
          <div><a id="speakerButton" class="btn btn-secondary" onclick="module_uiLib.default.content.handleSpeakToggle()">🎧️</a></div>
          <button id="speakerPauseButton" class="btn btn-secondary">⏸</button>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a id="previousPage" href="" class="btn btn-secondary">###<i class="fas fa-caret-left"></i></a></div>
          <div ><a id="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
      <div id="audioOptionsDiv" class="row justify-content-center" hidden>
        <select id="voices" class="form-select bg-secondary text-light"></select>
        <div>
          <p class="lead">Vol</p>
          <input type="range" min="0" max="1" value="1" step="0.1" id="volume" />
          <span id="volume-label" class="ms-2">1</span>
        </div>
        <div class="mx-5">
          <p class="lead">Rate</p>
          <input type="range" min="0.1" max="10" value="1" id="rate" step="0.1" />
          <span id="rate-label" class="ms-2">1</span>
        </div>
        <div>
          <p class="lead">Pitch</p>
          <input type="range" min="0" max="2" value="1" step="0.1" id="pitch" />
          <span id="pitch-label" class="ms-2">1</span>
        </div>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border noPrint " id="sidebar">
          <div id="fastSearch">
              <datalist id="pageDataList"></datalist>
              <input id="searchInput" placeholder="शीर्षिकान्विष्यताम्" list="pageDataList" onchange="module_uiLib.default.navigation.pageLoader()">
          </div>
          <details open  class="bg-light-gray" >
              <summary id="sidebarToggleLink" onclick="module_uiLib.default.navigation.sidebarToggleHandler()">
            Menu
              </summary>
              <ul id="sidebarBody" class="list pl2 p-0 bg-yellow">
              </ul>
          </details>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="३">३</h1>
    
    <a id="editLink" class="btn btn-primary noPrint"  href="https://github.com/vishvAsa/vedAH_yajuH/edit/content/taittirIyam/kAThakam/sarva-prastutiH/3.md"><i class="fas fa-edit"></i></a>
    
</header>
<article>
  <aside id="toc_card" class="card border noPrint ">
    <details id="toc_header">
        <summary>What's in this page?</summary>
      <div id="toc_body" class="p-0">
        
        <ul id="toc_ul" class="list p-0">
        </ul>
      </div>
    </details>
    <div id="progressBarDiv" class="row d-flex justify-content-center">
      🐎💪<progress id="progressLoading" value="0" max="100"> 32% </progress>
    </div>
  </aside>
  <div id="post_content">
  <h2 id="11">1.1</h2>
<p>तुभ्यं॒ ता अ॑ङ्गिरस्तमा॒श्याम॒ तं काम॑मग्ने । आशा॑नां त्वा॒ विश्वा॒ आशाः॑ । अनु॑ नो॒ऽद्यानु॑मति॒रन्विद॑नुमते॒ त्वम् ।  कामो॑ भू॒तस्य॒ काम॒स्तदग्रे᳚ । ब्रह्म॑ जज्ञा॒नं पि॒ता वि॒राजा᳚म् । य॒ज्ञो रा॒यो॑ऽयं य॒ज्ञः । आपो॑ भ॒द्रा आदित्प॑श्यामि  । तुभ्यं॑ भरन्ति॒ यो दे॒ह्यः । पूर्वं॑ देवा॒ अप॑रेण प्राणापा॒नौ । ह॒व्य॒वाह॒॒ स्वि॑ष्टम् ॥ 1</p>
<h2 id="21">2.1</h2>
<p>दे॒वेभ्यो॒ वै स्व॒र्गो लो॒कस्ति॒रो॑ऽभवत् । ते प्र॒जाप॑तिमब्रुवन्न् । प्रजा॑पते स्व॒र्गो वै नो॑ लो॒कस्ति॒रो॑ऽभूत् ।  तमन्वि॒च्छेति॑ । तं य॑ज्ञक्र॒तुभि॒रन्वै᳚च्छत् । तं य॑ज्ञक्र॒तुभि॒र्नान्व॑विन्दत् । तमिष्टि॑भि॒रन्वै᳚च्छत् ।  तमिष्टि॑भि॒रन्व॑विन्दत् । तदिष्टी॑नामिष्टि॒त्वम् । एष्ट॑यो ह॒ वै नाम॑ । ता इष्ट॑य॒ इत्याच॑ख्षते प॒रोक्षे॑ण ।  प॒रोक्ष॑प्रिया इव॒ हि दे॒वाः ॥ 2</p>
<h2 id="22">2.2</h2>
<p>तमाशा᳚ऽब्रवीत् । प्रजा॑पत आ॒शया॒ वै श्रा᳚म्यसि । अ॒हमु॒ वा आशा᳚ऽस्मि । मां नु य॑जस्व । अथ॑ ते  स॒त्याऽऽशा॑ भविष्यति । अनु॑ स्व॒र्गं लो॒कं वे॒थ्स्यसीति॑ । स ए॒तम॒ग्नये॒ कामा॑य पुरो॒डाश॑म॒ष्टाक॑पालं॒ निर॑वपत् ।  आ॒शायै॑ च॒रुम् । अनु॑मत्यै च॒रुम् । ततो॒ वै तस्य॑ स॒त्याऽऽशा॑ऽभवत् । अनु॑ स्व॒र्गं लो॒कम॑विन्दत् । स॒त्या ह॒  वा अ॒स्याऽऽशा॑ भवति । अनु॑ स्वर्गं लो॒कं वि॑न्दति । य ए॒तेन॑ ह॒विषा॒ यज॑ते । य उ॑ चैनदे॒वं वेद॑ । सोऽत्र॑  जुहोति । अ॒ग्नये कामा॑य॒ स्वाहा॒ऽऽशायै॒ स्वाहा᳚ । अनु॑मत्यै॒ स्वाहा᳚ प्र॒जाप॑तये॒ स्वाहा᳚ । स्व॒र्गाय॑ लो॒काय॒  स्वाहा॒ऽग्नये᳚ स्विष्ट॒कृते॒ स्वाहेति॑ ॥ 3</p>
<h2 id="23">2.3</h2>
<p>तं कामो᳚ऽब्रवीत् । प्रजा॑पते॒ कामे॑न॒ वै श्रा᳚म्यसि । अ॒हमु॒ वै कामो᳚ऽस्मि । मां नु य॑जस्व । अथ॑ ते स॒त्यः  कामो॑ भविष्यति । अनु॑ स्व॒र्गं लो॒कं वे॒थ्स्यसीति॑ । स ए॒तम॒ग्नये॒ कामा॑य पुरो॒डाश॑म॒ष्टाक॑पालं॒ निर॑वपत् ।  कामा॑य च॒रुम् । अनु॑मत्यै च॒रुम् । ततो॒ वै तस्य॑ स॒त्यः कामो॑ऽभवत् । अनु॑ स्व॒र्गं लो॒कम॑विन्दत् । स॒त्यो ह॒  वा अ॑स्य॒ कामो॑ भवति । अनु॑ स्व॒र्गं लो॒कं वि॑न्दति । य ए॒तेन॑ ह॒विषा॒ यज॑ते । य उ॑चैनदे॒वं वेद॑ । सोऽत्र॑  जुहोति । अ॒ग्नये॒ कामा॑य॒ स्वाहा॒ कामा॑य॒ स्वाहा᳚ । अनु॑मत्यै॒ स्वाहा᳚ प्र॒जाप॑तये॒ स्वाहा᳚ । स्व॒र्गाय॑ लो॒काय॒  स्वाहा॒ऽग्नये᳚ स्विष्ट॒कृते॒ स्वाहेति॑ ॥ 4</p>
<h2 id="24">2.4</h2>
<p>तं ब्रह्मा᳚ऽब्रवीत् । प्रजा॑पते॒ ब्रह्म॑णा॒ वै श्रा᳚म्यसि । अ॒हमु॒ वै ब्रह्मा᳚स्मि । मां नु य॑जस्व । अथ॑ ते ब्रह्म॒ण्वान्  य॒ज्ञो भ॑विष्यति । अनु॑ स्व॒र्गं लो॒कं वे॒थ्स्यसीति॑ । स ए॒तम॒ग्नये॒ कामा॑य पुरो॒डाश॑म॒ष्टाक॑पालं॒ निर॑वपत् । ब्रह्म॑णे  च॒रुम् । अनु॑मत्यै च॒रुम् । ततो॒ वै तस्य॑ ब्रह्म॒ण्वान् य॒ज्ञो॑ऽभवत् । अनु॑ स्व॒र्गं लो॒कम॑विन्दत् । ब्र॒ह्म॒ण्वान् ह॒  वा अ॑स्य य॒ज्ञो भ॑वति । अनु॑ स्व॒र्गं लो॒कं वि॑न्दति । य ए॒तेन॑ ह॒विषा॒ यज॑ते । य उ॑ चैनदे॒वं वेद॑ । सोऽत्र॑  जुहोति । अ॒ग्नये॒ कामा॑य॒ स्वाहा॒ ब्रह्म॑णे॒ स्वाहा᳚ । अनु॑मत्यै॒ स्वाहा᳚ प्र॒जाप॑तये॒ स्वाहा᳚ । स्व॒र्गाय॑ लो॒काय॒  स्वाहा॒ऽग्नये᳚ स्विष्ट॒कृते॒ स्वाहेति॑ ॥ 5</p>
<h2 id="25">2.5</h2>
<p>तं य॒ज्ञो᳚ऽब्रवीत् । प्रजा॑पते य॒ज्ञेन॒ वै श्रा᳚म्यसि । अ॒हमु॒ वै य॒ज्ञो᳚स्मि । मां नु य॑जस्व । अथ॑ ते स॒त्यो य॒ज्ञो  भ॑विष्यति । अनु॑ स्व॒र्गं लो॒कं वे॒थ्स्यसीति॑ । स ए॒तम॒ग्नये॒ कामा॑य पुरो॒डाश॑म॒ष्टाक॑पालं॒ निर॑वपत् । य॒ज्ञाय॑  च॒रुम् । अनु॑मत्यै च॒रुम् । ततो॒ वै तस्य॑ स॒त्यो य॒ज्ञो॑ऽभवत् । अनु॑ स्व॒र्गं लो॒कम॑विन्दत् । स॒त्यो ह॒ वा अ॑स्य  य॒ज्ञो भ॑वति । अनु॑ स्व॒र्गं लो॒कं वि॑न्दति । य ए॒तेन॑ ह॒विषा॒ यज॑ते । य उ॑चैनदे॒वं वेद॑ । सोऽत्र॑ जुहोति ।  अ॒ग्नये॒ कामा॑य॒ स्वाहा॑ य॒ज्ञाय॒ स्वाहा᳚ । अनु॑मत्यै॒ स्वाहा᳚ प्र॒जाप॑तये॒ स्वाहा᳚ । स्व॒र्गाय॑ लो॒काय॒ स्वाहा॒ऽग्नये᳚  स्विष्ट॒कृते॒ स्वाहेति॑ ॥ 6 ॥</p>
<h2 id="26">2.6</h2>
<p>तमापो᳚ऽब्रुवन्न् । प्रजा॑पते॒ऽफ्सु वै सर्वे॒ कामा᳚श्श्रि॒ताः । व॒यमु॒ वा आप॑स्स्मः । अ॒स्मान्नु य॑जस्व । अथ॒ त्वयि॒  सर्वे॒ कामा᳚श्श्रयिष्यन्ते । अनु॑ स्व॒र्गं लो॒कं वे॒थ्स्यसीति॑ । स ए॒तम॒ग्नये॒ कामा॑य पुरो॒डाश॑म॒ष्टाक॑पालं॒ निर॑वपत् ।  अ॒द्भ्यश्च॒रुम् । अनु॑मत्यै च॒रुम् । ततो॒ वै तस्मि॒न्थ्सर्वे॒ कामा॑ अश्रयन्त । अनु॑ स्व॒र्गं लो॒कम॑विन्दत् । सर्वे॑ ह॒ वा  अ॑स्मि॒न्कामा᳚श्श्रयन्ते । अनु॑ स्व॒र्गं लो॒कं वि॑न्दति । य ए॒तेन॑ ह॒विषा॒ यज॑ते । य उ॑ चैनदे॒वं वेद॑ । सोऽत्र॑  जुहोति । अ॒ग्नये॒ कामा॑य॒ स्वाहा॒ऽद्भ्यस्स्वाहा᳚ । अनु॑मत्यै॒ स्वाहा᳚ प्र॒जाप॑तये॒ स्वाहा᳚ । स्व॒र्गाय॑ लो॒काय॒  स्वाहा॒ऽग्नये᳚ स्विष्ट॒कृते॒ स्वाहेति॑ ॥ 7</p>
<h2 id="27">2.7</h2>
<p>तम॒ग्निर्ब॑लि॒मान॑ब्रवीत् । प्रजा॑पते॒ऽग्नये॒ वै ब॑लि॒मते॒ सर्वा॑णि भू॒तानि॑ ब॒लिꣳ ह॑रन्ति । अ॒हमु॒ वा अ॒ग्निर्ब॑लि॒मान॑स्मि  । मां नु य॑जस्व । अथ॑ ते॒ सर्वा॑णि भू॒तानि॑ ब॒लिꣳ ह॑रिष्यन्ति । अनु॑ स्व॒र्गं लो॒कं वे॒थ्स्यसीति॑ । स ए॒तम॒ग्नये  कामा॑य पुरो॒डाश॑म॒ष्टाक॑पालं॒ निर॑वपत् । अ॒ग्नये॑ बलि॒मते॑ च॒रुम् । अनु॑मत्यै च॒रुम् । ततो॒ वै तस्मै॒ सर्वा॑णि  भू॒तानि॑ ब॒लिम॑हरन्न् । अनु॑ स्व॒र्गं लो॒कम॑विन्दत् । सर्वा॑णि ह॒ वा अ॑स्मै भू॒तानि॑ ब॒लिꣳ ह॑रन्ति । अनु॑ स्व॒र्गं  लो॒कं वि॑न्दति । य ए॒तेन॑ ह॒विषा॒ यज॑ते । य उ॑ चैनदे॒वं वेद॑ । सोऽत्र॑ जुहोति । अ॒ग्नये॒ कामा॑य॒ स्वाहा॒ऽग्नये॑  बलि॒मते॒ स्वाहा᳚ । अनु॑मत्यै॒ स्वाहा᳚ प्र॒जाप॑तये॒ स्वाहा᳚ । स्व॒र्गाय॑ लो॒काय॒ स्वाहा॒ऽग्नये᳚ स्विष्ट॒कृते॒ स्वाहेति॑ ॥ 8</p>
<h2 id="28">2.8</h2>
<p>तमनु॑वित्तिरब्रवीत् । प्रजा॑पते स्व॒र्गं वै लो॒कमनु॑ विविथ्ससि । अ॒हमु॒ वा अनु॑वित्तिरस्मि । मां नु य॑जस्व ।  अथ॑ ते स॒त्याऽनु॑वित्तिर्भविष्यति । अनु॑ स्व॒र्गं लो॒कं वे॒थ्स्यसीति॑ । स ए॒तम॒ग्नये॒ कामा॑य पुरो॒डाश॑म॒ष्टाक॑पालं॒  निर॑वपत् । अनु॑वित्त्यै च॒रुम् । अनु॑मत्यै च॒रुम् । ततो॒ वै तस्य॑ स॒त्याऽनु॑वित्तिरभवत् । अनु॑ स्व॒र्गं  लो॒कम॑विन्दत् । स॒त्या ह॒ वा अ॒स्यानु॑वित्तिर्भवति । अनु॑ स्व॒र्गं लो॒कं वि॑न्दति । य ए॒तेन॑ ह॒विषा॒ यज॑ते ।  य उ॑ चैनदे॒वं वेद॑ । सोऽत्र॑ जुहोति । अ॒ग्नये॒ कामा॑य॒ स्वाहाऽनु॑वित्त्यै॒ स्वाहा᳚ । अनु॑मत्यै॒ स्वाहा᳚ प्र॒जाप॑तये॒  स्वाहा᳚ । स्व॒र्गाय॑ लो॒काय॒ स्वाहा॒ऽग्नये᳚ स्विष्ट॒कृते॒ स्वाहेति॑ ॥ 9</p>
<h2 id="29">2.9</h2>
<p>ता वा ए॒तास्स॒प्त स्व॒र्गस्य॑ लो॒कस्य॒ द्वारः॑ । दि॒वःश्ये॑न॒योऽनु॑वित्तयो॒ नाम॑ । आशा᳚ प्रथ॒माꣳ र॑ख्षति ।  कामो᳚ द्वि॒तीया᳚म् । ब्रह्म॑ तृ॒तीया᳚म् । य॒ज्ञश्च॑तु॒र्थीम् । आपः॑ पञ्च॒मीम् । अ॒ग्निर्ब॑लि॒मान्थ्ष॒ष्ठीम् ।  अनु॑वित्तिस्सप्त॒मीम् । अनु॑ ह॒ वै स्व॒र्गं लो॒कं वि॑न्दति । का॒म॒चारो᳚ऽस्य स्व॒र्गे लो॒के भ॑वति ।  य ए॒ताभि॒रिष्टि॑भि॒र्यज॑ते । य उ॑ चैना ए॒वं वेद॑ । तास्व॑न्वि॒ष्टि । प॒ष्ठौ॒ही व॒रां द॑द्यात्क॒ꣳ॒सं च॑ ।  स्त्रियै॑ चाभा॒रꣳ समृ॑द्ध्यै ॥ 10 ॥  ॥ 2</p>
<h2 id="31">3.1</h2>
<p>तप॑सा दे॒वा दे॒वता॒मग्र॑ आयन्न् । तप॒सऱ्ष॑य॒स्स्व॑रन्व॑विन्दन्न् । तप॑सा स॒पत्ना॒न्प्रणु॑दा॒मारा॑तीः । येने॒दं विश्वं॒ परि॑भूतं॒ यदस्ति॑ । प्र॒थ॒म॒जं दे॒वꣳ ह॒विषा॑ विधेम । स्व॒यं॒भु ब्रह्म॑ पर॒मं तपो॒ यत् । स ए॒व पु॒त्रस्स पि॒ता स मा॒ता । तपो॑ ह य॒क्षं प्र॑थ॒मꣳ संब॑भूव । श्र॒द्धया दे॑वो देव॒त्वम॑श्नुते । श्र॒द्धा प्र॑ति॒ष्ठा लो॒कस्य॑ दे॒वी ॥ 11 ॥</p>
<h2 id="32">3.2</h2>
<p>सा नो॑ जुषा॒णोप॑ य॒ज्ञमागा᳚त् । काम॑वथ्सा॒ऽमृतं॒ दुहा॑ना । श्र॒द्धा दे॒वी प्र॑थम॒जा ऋ॒तस्य॑ । विश्व॑स्य भ॒र्त्री जग॑तः  प्रति॒ष्ठा । ताꣳ श्र॒द्धाꣳ ह॒विषा॑ यजामहे । सा नो॑ लो॒कम॒मृतं॑ दधातु । ईशा॑ना दे॒वी भुव॑न॒स्याधि॑पत्नी ।  आगा॑थ्स॒त्यꣳ ह॒विरि॒दं जु॑षा॒णम् । यस्मा᳚द्दे॒वा ज॑ज्ञिरे॒ भुव॑नं च॒ विश्वे᳚ । तस्मै॑ विधेम ह॒विषा॑ घृ॒तेन॑ ॥ 12 ॥</p>
<h2 id="33">3.3</h2>
<p>यथा॑ दे॒वैस्स॑ध॒मादं॑ मदेम । यस्य॑ प्रति॒ष्ठोर्व॑न्तरि॑ख्षम् । यस्मा᳚द्दे॒वा ज॑ज्ञिरे॒ भुव॑नं च॒ सर्वे᳚ । तथ्स॒त्यमर्च॒दुप॑ य॒ज्ञं न॒  आगा᳚त् । ब्रह्माहु॑ती॒रुप॒मोद॑मानम् । मन॑सो॒ वशे॒ सर्व॑मि॒दं ब॑भूव । नान्यस्य॒ मनो॒ वश॒मन्वि॑याय । भी॒ष्मो हि  दे॒वस्सह॑स॒स्सही॑यान् । स नो॑ जुषा॒ण उप॑ य॒ज्ञमागा᳚त् । आकू॑तीना॒मधि॑पतिं॒ चेत॑सां च ॥ 13 ॥</p>
<h2 id="34">3.4</h2>
<p>सं॒क॒ल्पजू॑तिं दे॒वं वि॑प॒श्चिम् । मनो॒ राजा॑नमि॒ह व॒र्धय॑न्तः । उ॒प॒ह॒वे᳚ऽस्य सुम॒तौ स्या॑म । चर॑णं प॒वित्रं॒ वित॑तं  पुरा॒णम् । येन॑ पू॒तस्तर॑ति दुष्कृ॒तानि॑ । तेन॑ प॒वित्रे॑ण शु॒द्धेन॑ पू॒ताः । अति॑ पा॒प्मान॒मरा॑तिं तरेम । लो॒कस्य॒  द्वार॑मर्चि॒मत्प॒वित्र᳚म् । ज्योति॑ष्म॒द्भ्राज॑मानं॒ मह॑स्वत् । अ॒मृत॑स्य॒ धारा॑ बहु॒धा दोह॑मानम् । चर॑णं नो लो॒के  सुधि॑तां दधातु । अ॒ग्निर्मू॒र्धा भुवः॑ । अनु॑ नो॒ऽद्यानु॑मति॒रन्विद॑नुमते॒ त्वम् । ह॒व्य॒वाह॒ स्वि॑ष्टम् ॥ 14 ॥</p>
<h2 id="41">4.1</h2>
<p>दे॒वेभ्यो॒ वै स्व॒र्गो लो॒कस्ति॒रो॑ऽभवत् । ते प्र॒जाप॑तिमब्रुवन्न् । प्रजा॑पते स्व॒र्गो वै नो॑ लो॒कस्ति॒रो॑ऽभूत् ।  तमन्वि॒च्छेति॑ । तं य॑ज्ञक्र॒तुभि॒रन्वै᳚च्छत् । तं य॑ज्ञक्र॒तुभि॒र्नान्व॑विन्दत् । तमिष्टि॑भि॒रन्वै॑च्छत् । तमिष्टि॑भि॒रन्व॑विन्दत् । तदिष्टी॑नामिष्टि॒त्वम् । एष्ट॑यो ह॒ वै नाम॑ । ता इष्ट॑य॒ इत्याच॑ख्षते प॒रोक्षे॑ण । प॒रोक्ष॑प्रिया इव॒ हि दे॒वाः ॥ 1## 4.10.2.1वैश्वदेव-काण्डम्
(Vaisvadeva Kandam)अपाघाः</p>
<h2 id="42">4.2</h2>
<p>तं तपो᳚ऽब्रवीत् । प्रजा॑पते॒ तप॑सा॒ वै श्रा᳚म्यसि । अ॒हमु॒ वै तपो᳚ऽस्मि । मां नु य॑जस्व । अथ॑ ते स॒त्यं तपो॑  भविष्यति । अनु॑ स्व॒र्गं लो॒कं वे॒थ्स्यसीति॑ । स ए॒तमा᳚ग्ने॒यम॒ष्टाक॑पाल॒न्निर॑वपत् । तप॑से च॒रुम् । अनु॑मत्यै च॒रुम्  । ततो॒ वै तस्य॑ स॒त्यं तपो॑ऽभवत् । अनु॑ स्व॒र्गं लो॒कम॑विन्दत् । स॒त्यꣳ ह॒ वा अ॑स्य॒ तपो॑ भवति । अनु॑ स्व॒र्गं  लो॒कं वि॑न्दति । य ए॒तेन॑ ह॒विषा॒ यज॑ते । य उ॑ चैनदे॒वं वेद॑ । सोऽत्र॑ जुहोति । अ॒ग्नये॒ स्वाहा॒ तप॑से॒ स्वाहा᳚ ।  अनु॑मत्यै॒ स्वाहा᳚ प्र॒जाप॑तये॒ स्वाहा᳚ । स्व॒र्गाय॑ लो॒काय॒ स्वाहा॒ऽग्नये᳚ स्विष्ट॒कृते॒ स्वाहेति॑ ॥ 16 ॥</p>
<h2 id="43">4.3</h2>
<p>त श्र॒द्धाऽब्र॑वीत् । प्रजा॑पते श्र॒द्धया॒ वै श्रा᳚म्यसि । अ॒हमु॒ वै श्र॒द्धास्मि॑ । मां नु य॑जस्व । अथ॑ ते स॒त्या श्र॒द्धा  भ॑विष्यति । अनु॑ स्व॒र्गं लो॒कं वे॒थ्स्यसीति॑ । स ए॒तमा᳚ग्ने॒यम॒ष्टाक॑पाल॒न्निर॑वपत्् । श्र॒द्धायै॑ च॒रुम् । अनु॑मत्यै  च॒रुम् । ततो॒ वै तस्य॑ स॒त्या श्र॒द्धाऽभ॑वत् । अनु॑ स्व॒र्गं लो॒कम॑विन्दत् । स॒त्या ह॒ वा अ॑स्य श्र॒द्धा भ॑वति ।  अनु॑ स्व॒र्गं लो॒कं वि॑न्दति । य ए॒तेन॑ ह॒विषा॒ यज॑ते । य उ॑ चैनदे॒वं वेद॑ । सोऽत्र॑ जुहोति । अ॒ग्नये॒ स्वाहा᳚  श्र॒द्धायै॒ स्वाहा᳚ । अनु॑मत्यै॒ स्वाहा᳚ प्र॒जाप॑तये॒ स्वाहा᳚ । स्व॒र्गाय॑ लो॒काय॒ स्वाहा॒ऽग्नये᳚ स्विष्ट॒कृते॒ स्वाहेति॑ ॥ 17 ॥</p>
<h2 id="44">4.4</h2>
<p>तꣳ स॒त्यम॑ब्रवीत् । प्रजा॑पते स॒त्येन॒ वै श्रा᳚म्यसि । अ॒हमु॒ वै स॒त्यम॑स्मि । मां नु य॑जस्व । अथ॑ ते स॒त्यꣳ स॒त्यं  भ॑विष्यति । अनु॑ स्व॒र्गं लो॒कं वे॒थ्स्यसीति॑ । स ए॒तमा᳚ग्ने॒यम॒ष्टाक॑पाल॒न्निर॑वपत् । स॒त्याय॑ च॒रुम् । अनु॑मत्यै  च॒रुम् । ततो॒ वै तस्य॑ स॒त्यꣳ स॒त्यम॑भवत् । अनु॑ स्व॒र्गल्ँलो॒कम॑विन्दत् । स॒त्यꣳ ह॒ वा अ॑स्य स॒त्यं भ॑वति ।  अनु॑ स्व॒र्गल्लो॒कव्ँ वि॑न्दति । य ए॒तेन॑ ह॒विषा॒ यज॑ते । य उ॑ चैनदे॒वव्ँ वेद॑ । सोऽत्र॑ जुहोति । अ॒ग्नये॒ स्वाहा॑ स॒त्याय॒  स्वाहा᳚ । अनु॑मत्यै॒ स्वाहा᳚ प्र॒जाप॑तये॒ स्वाहा᳚ । स्व॒र्गाय॑ लो॒काय॒ स्वाहा॒ऽग्नये᳚ स्विष्ट॒कृते॒ स्वाहेति॑ ॥ 18 ॥</p>
<h2 id="45">4.5</h2>
<p>तं मनो᳚ऽब्रवीत् । प्रजा॑पते॒ मन॑सा॒ वै श्रा᳚म्यसि । अ॒हमु॒ वै मनो᳚ऽस्मि । मान्नु य॑जस्व । अथ॑ ते स॒त्यं मनो॑  भविष्यति । अनु॑ स्व॒र्गल्लो॒कव्ँ वे॒थ्स्यसीति॑ । स ए॒तमा᳚ग्ने॒यम॒ष्टाक॑पाल॒न्निर॑वपत् । मन॑से च॒रुम् । अनु॑मत्यै च॒रुम् ।  ततो॒ वै तस्य॑ स॒त्यं मनो॑ऽभवत् । अनु॑ स्व॒र्गल्ँ लो॒कम॑विन्दत् । स॒त्यꣳ ह॒ वा अ॑स्य॒ मनो॑ भवति । अनु॑  स्व॒र्गल्ँ लो॒कव्ँ वि॑न्दति । य ए॒तेन॑ ह॒विषा॒ यज॑ते । य उ॑ चैनदे॒वव्ँ वेद॑ । सोऽत्र॑ जुहोति । अ॒ग्नये॒ स्वाहा॒ मन॑से॒  स्वाहा᳚ । अनु॑मत्यै॒ स्वाहा᳚ प्र॒जाप॑तये॒ स्वाहा᳚ । स्व॒र्गाय॑ लो॒काय॒ स्वाहा॒ऽग्नये᳚ स्विष्ट॒कृते॒ स्वाहेति॑ ॥ 19 ॥</p>
<h2 id="46">4.6</h2>
<p>तञ्चर॑णमब्रवीत् । प्रजा॑पते॒ चर॑णेन॒ वै श्रा᳚म्यसि । अ॒हमु॒ वै चर॑णमस्मि । मान्नु य॑जस्व । अथ॑ ते स॒त्यञ्चर॑णं  भविष्यति । अनु॑ स्व॒र्गल्ँ लो॒कव्ँ वे॒थ्स्यसीति॑ । स ए॒तमा᳚ग्ने॒यम॒ष्टाक॑पाल॒न्निर॑वपत् । चर॑णाय च॒रुम् । अनु॑मत्यै च॒रुम्  । ततो॒ वै तस्य॑ स॒त्यञ्चर॑णमभवत् । अनु॑ स्व॒र्गल्ँलो॒कम॑विन्दत् । स॒त्यꣳ ह॒ वा अ॑स्य॒ चर॑णं भवति । अ॑नु  स्व॒र्गल्ँ लो॒कव्ँ वि॑न्दति । य ए॒तेन॑ ह॒विषा॒ यज॑ते । य उ॑ चैनदे॒वव्ँ वेद॑ । सोऽत्र॑ जुहोति । अ॒ग्नये॒ स्वाहा॒ चर॑णाय॒  स्वाहा᳚ । अनु॑मत्यै॒ स्वाहा᳚ प्र॒जाप॑तये॒ स्वाहा᳚ । स्व॒र्गाय॑ लो॒काय॒ स्वाहा॒ऽग्नये᳚ स्विष्ट॒कृते॒ स्वाहेति॑ ॥ 20 ॥</p>
<h2 id="47">4.7</h2>
<p>ता वा ए॒ताः पञ्च॑ स्व॒र्गस्य॑ लो॒कस्य॒ द्वारः॑ । अपा॑घा॒ अनु॑वित्तयो॒ नाम॑ । तपः॑ प्रथ॒माꣳ र॑ख्षति । श्र॒द्धा  द्वि॒तीया᳚म् । स॒त्यन्तृ॒तीया᳚म् । मन॑श्चतु॒र्थीम् । चर॑णं पञ्च॒मीम् । अनु॑ ह॒ वै स्व॒र्गल्ँ लो॒कव्ँ वि॑न्दति । का॒म॒चारो᳚ऽस्य  स्व॒र्गे लो॒के भ॑वति । य ए॒ताभि॒रिष्टि॑भि॒र्यज॑ते । य उ॑ चैना ए॒वव्ँ वेद॑ । तास्व॑न्वि॒ष्टि । प॒ष्ठौ॒ही॒  व॒रान्द॑द्यात्क॒ꣳ॒सञ़्च॑ । स्त्रियै॑ चाभा॒रꣳ समृ॑द्ध्यै ॥ 21 ॥  ॥ 4 ॥</p>
<h2 id="51">5.1</h2>
<p>ब्रह्म॒ वै चतु॑ऱ्होतारः । चतु॑ऱ्होतृ॒भ्योऽधि॑ य॒ज्ञो निर्मि॑तः । नैनꣳ॑ श॒प्तम् । नाभिच॑रित॒माग॑च्छति । य ए॒वव्ँ वेद॑ । यो ह॒ वै चतु॑ऱ्होतृणाञ्चतुऱ्होतृ॒त्वव्ँ वेद॑ । अथो॒ पञ्च॑होतृत्वम् । सर्वा॑ हास्मै॒ दिशः॑ कल्पन्ते ।  वा॒चस्पति॒र्होता॒ दश॑होतॄणाम् । पृ॒थि॒वी होता॒ चतु॑ऱ्होतॄणाम् ॥ 22 ॥</p>
<h2 id="52">5.2</h2>
<p>अ॒ग्निऱ्होता॒ पञ्च॑होतॄणाम् । वाग्घोता॒ षड्ढो॑तॄणाम् । म॒हाह॑वि॒र्होता॑ स॒प्तहो॑तॄणाम् । ए॒तद्वै  चतु॑ऱ्होतॄणाञ्चतुऱ्होतृ॒त्वम् । अथो॒ पञ्च॑होतृत्वम् । सर्वा॑ हास्मै॒ दिशः॑ कल्पन्ते । य ए॒वव्ँ वेद॑ ।  ए॒षा वै स॑र्ववि॒द्या । ए॒तद्भे॑ष॒जम् । ए॒षा प॒ङ्क्तिस्स्व॒र्गस्य॑ लो॒कस्या᳚ञ्ज॒साय॑निस्स्रु॒तिः ॥ 23 ॥</p>
<h2 id="53">5.3</h2>
<p>ए॒तान् योऽध्यैत्यछ॑दिर्द॒ऱ्शे याव॑त्त॒रस᳚म् । स्व॑रेति । अ॒न॒प॒ब्रवस्सर्व॒मायु॑रेति । वि॒न्दते᳚ प्र॒जाम् । रा॒यस्पोष॑ङ्गौप॒त्यम् । ब्र॒ह्म॒व॒र्च॒सी भ॑वति । ए॒तान् योऽध्यैति॑ । स्पृ॒णोत्या॒त्मान᳚म् । प्र॒जां पि॒तॄन् । ए॒तान् वा अ॑रु॒ण औ॑पवे॒शिर्वि॒दाञ्च॑कार ॥ 24 ॥</p>
<h2 id="54">5.4</h2>
<p>ए॒तैर॑धिवा॒दमपा॑जयत् । अथो॒ विश्वं॑ पा॒प्मान᳚म् । स्व॑र्ययौ । ए॒तान् योऽध्यैति॑ । अ॒धि॒वा॒दञ्ज॑यति । अथो॒ विश्वं॑  पा॒प्मान᳚म् । स्व॑रेति । ए॒तैर॒ग्निञ्चि॑न्वीत स्व॒र्गका॑मः । ए॒तैरायु॑ष्कामः । प्र॒जाप॒शुका॑मो वा ॥ 2</p>
<h2 id="55">5.5</h2>
<p>पु॒रस्ता॒द्दश॑होतार॒मुद॑ञ्च॒मुप॑दधाति यावत्प॒दम् । हृद॑य॒य्ँयजु॑षी॒ पत्न्यौ॑ च । द॒ख्षि॒ण॒तः प्राञ्चं॒ चतु॑ऱ्होतारम् ।  प॒श्चादुद॑ञ्चं॒ पञ्च॑होतारम् । उ॒त्त॒र॒तः प्राञ्च॒ꣳ॒ षड्ढो॑तारम् । उ॒परि॑ष्टा॒त्प्राञ्चꣳ॑ स॒प्तहो॑तारम् । हृद॑य॒य्ँयजूꣳ॑षि॒ पत्न्य॑श्च ।  य॒थाऽव॒का॒शं ग्रहान्॑ । य॒था॒ऽव॒का॒शं प्र॑तिग्र॒हाल्ँ लो॑कंपृ॒णाश्च॑ । सर्वा॑ हास्यै॒ता दे॒वताः᳚ प्री॒ता अ॒भीष्टा॑ भवन्ति ॥ 26 ॥</p>
<h2 id="56">5.6</h2>
<p>सदे॑वम॒ग्निञ्चि॑नुते । र॒थसं॑मितश्चेत॒व्यः॑ । वज्रो॒ वै रथः॑ । वज्रे॑णै॒व पा॒प्मानं॒ भ्रातृ॑व्यस्तृणुते । प॒ख्षस्सं॑मितश्चेत॒व्यः॑ । ए॒तावा॒न्॒ वै रथः॑ । याव॑त्प॒ख्षः । र॒थसं॑मितमे॒व चि॑नुते । इ॒ममे॒व लो॒कं  प॑शुब॒न्धेना॒भिज॑यति । अथो॑ अग्निष्टो॒मेन॑ ॥ 27 ॥</p>
<h2 id="57">5.7</h2>
<p>अ॒न्तरि॑ख्षमु॒क्थ्ये॑न । स्व॑रतिरा॒त्रेण॑ । सर्वाँ᳚ल्लो॒कान॑ही॒नेन॑ । अथो॑ स॒त्त्रेण॑ । वरो॒ दख्षि॑णा ।  वरे॑णै॒व वर॑ स्पृणोति । आ॒त्मा हि वरः॑ । एक॑विꣳशति॒र्दख्षि॑णा ददाति । ए॒क॒वि॒ꣳ॒शो वा इ॒तस्स्व॒र्गो लो॒कः ।  प्र स्व॒र्गल्ँ लो॒कमा᳚प्नोति ॥ 28 ॥</p>
<h2 id="58">5.8</h2>
<p>अ॒सावा॑दि॒त्य ए॑कवि॒ꣳ॒शः । अ॒मुमे॒वादि॒त्यमा᳚प्नोति । श॒तन्द॑दाति । श॒तायुः॒ पुरु॑षश्श॒तेन्द्रि॑यः । आयु॑ष्ये॒वेन्द्रि॒ये प्रति॑तिष्ठति । स॒हस्र॑न्ददाति । स॒हस्र॑सम्मितस्स्व॒र्गो लो॒कः । स्व॒र्गस्य॑ लो॒कस्या॒भिजि॑त्यै ।  अ॒न्वि॒ष्टकन्दख्षि॑णा ददाति । सर्वा॑णि॒ वयाꣳ॑सि ॥ 29 ॥3.1</p>
<h2 id="59">5.9</h2>
<p>सर्व॒स्याप्त्यै᳚ । सर्व॒स्याव॑रुध्यै । यदि॒ न वि॒न्देत॑ । म॒न्थाने॑ताव॒तो द॑द्यादोद॒नान् वा᳚ । अ॒श्नु॒ते तङ्काम᳚म् । यस्मै॒  कामा॑या॒ग्निश्ची॒यते᳚ । प॒ष्ठौ॒हीन्त्व॒न्तर्व॑तीन्दद्यात् । सा हि सर्वा॑णि॒ वयाꣳ॑सि । सर्व॒स्याप्त्यै᳚ । सर्व॒स्याव॑रुध्यै ॥ 30 ॥</p>
<h2 id="510">5.10</h2>
<p>हिर॑ण्यन्ददाति । हिर॑ण्यज्योतिरे॒व स्व॒र्गल्ँ लो॒कमे॑ति । वासो॑ ददाति । तेनायुः॒ प्रति॑रते ।  वे॒दि॒तृ॒ती॒ये य॑जेत । त्रिष॑त्या॒ हि दे॒वाः । सस॑त्यम॒ग्निञ्चि॑नुते । तदे॒तत्प॑शुब॒न्धे ब्राह्म॑णं ब्रूयात् ।  नेत॑रेषु य॒ज्ञेषु॑ । यो ह॒ वै चतु॑ऱ्होतॄननुसव॒नन्त॑र्पयित॒व्यान्॑ वेद॑ ॥ 31 ॥3.1</p>
<h2 id="511">5.11</h2>
<p>तृप्य॑ति प्र॒जया॑ प॒शुभिः॑ । उपै॑नꣳ सोमपी॒थो न॑मति । ए॒ते वै चतु॑ऱ्होतारोऽनुसव॒नन्त॑र्पयित॒व्याः᳚ । ये ब्रा᳚ह्म॒णा ब॑हु॒विदः॑ । तेभ्यो॒ यद्दख्षि॑णा॒ न नये᳚त् । दुरि॑ष्ट स्यात् । अ॒ग्निम॑स्य वृञ्जीरन्न् । तेभ्यो॑ यथाश्र॒द्धन्द॑द्यात् । स्वि॑ष्टमे॒वैतत्क्रि॑यते । नास्या॒ग्निव्ँ वृ॑ञ्जते ॥ 32 ॥3.1</p>
<h2 id="512">5.12</h2>
<p>हि॒र॒ण्ये॒ष्ट॒को भ॑वति । याव॑दुत्त॒मम॑ङ्गुलिका॒ण्डय्ँय॑ज्ञप॒रुषा॒ संमि॑तम् । तेजो॒ हिर॑ण्यम् । यदि॒ हिर॑ण्य॒न्न वि॒न्देत् ।  शर्क॑रा अ॒क्ता उप॑दध्यात् । तेजो॑ घृ॒तम् । सते॑जसमे॒वाग्निञ्चि॑नुते । अ॒ग्निञ्चि॒त्वा सौ᳚त्राम॒ण्या य॑जेत मैत्रावरु॒ण्या  वा᳚ । वी॒र्ये॑ण॒ वा ए॒ष व्यृ॑द्ध्यते । यो᳚ऽग्निञ्चि॑नु॒ते ॥ 33 ॥3.1</p>
<h2 id="513">5.13</h2>
<p>याव॑दे॒व वी॒र्य᳚म् । तद॑स्मिन्दधाति । ब्रह्म॑ण॒स्सायु॑ज्यꣳ सलो॒कता॑माप्नोति । ए॒तासा॑मे॒व दे॒वता॑ना॒ꣳ॒ सायु॑ज्यम् ।  सा॒र्ष्टिताꣳ॑ समानलो॒कता॑माप्नोति । य ए॒तम॒ग्निञ्चि॑नु॒ते । य उ॑चैनमे॒वव्ँ वेद॑ । ए॒तदे॒व सा॑वि॒त्रे ब्राह्म॑णम् ।  अथो॑ नाचिके॒ते ॥ 34 ॥3.1</p>
<h2 id="61">6.1</h2>
<p>यच्चा॒मृत॒य्ँयच्च॒ मर्त्य᳚म् । यच्च॒ प्राणि॑ति॒ यच्च॒ न । सर्वा॒स्ता इष्ट॑काः कृ॒त्वा । उप॑ काम॒दुघा॑ दधे । तेनऱ्षि॑णा॒ तेन॒ ब्रह्म॑णा । तया॑ दे॒वत॑याऽङ्गिर॒स्वद्ध्रु॒वा सी॑द । सर्वा॒स्स्त्रिय॒स्सर्वा᳚न्पु॒ꣳ॒सः । सर्व॒न्नस्त्री॑पुमञ्च॒ यत् । सर्वा॒स्ताः । याव॑न्तः पा॒ꣳ॒सवो॒ भूमेः᳚ ॥ 3</p>
<h2 id="62">6.2</h2>
<p>सङ्ख्या॑ता देवमा॒यया᳚ । सर्वा॒स्ताः । याव॑न्त॒ ऊषाः᳚ पशू॒नाम् । पृ॒थि॒व्यां पुष्टि॑ऱ्हि॒ताः । सर्वा॒स्ताः ।  याव॑ती॒स्सिक॑ता॒स्सर्वाः᳚ । अ॒फ्स्व॑न्तश्च॒ याश्श्रि॒ताः । सर्वा॒स्ताः । याव॑ती॒श्शर्क॑रा॒ धृत्यै᳚ । अ॒स्यां पृ॑थि॒व्यामधि॑ ॥ 36 ॥</p>
<h2 id="63">6.3</h2>
<p>सर्वा॒स्ताः । याव॒न्तोऽश्मा॑नो॒ऽस्यां पृ॑थि॒व्याम् । प्र॒ति॒ष्ठासु॒ प्रति॑ष्ठिताः । सर्वा॒स्ताः । याव॑तीर्वी॒रुध॒स्सर्वाः᳚ ।  विष्ठि॑ताः पृथि॒वीमनु॑ । सर्वा॒स्ताः । याव॑ती॒रोष॑धी॒स्सर्वाः᳚ । विष्ठि॑ताः पृथि॒वीमनु॑ । सर्वा॒स्ताः ॥ 37 ॥</p>
<h2 id="64">6.4</h2>
<p>याव॑न्तो॒ वन॒स्पत॑यः । अ॒स्यां पृ॑थि॒व्यामधि॑ । सर्वा॒स्ताः । याव॑न्तो ग्रा॒म्याः प॒शव॒स्सर्वे᳚ । आ॒र॒ण्याश्च॒ ये ।  सर्वा॒स्ताः । ये द्वि॒पाद॒श्चतु॑ष्पादः । अ॒पाद॑ उदरस॒र्पिणः॑ । सर्वा॒स्ताः । याव॒दाञ्ज॑नमु॒च्यते᳚ ॥ 38 ॥</p>
<h2 id="65">6.5</h2>
<p>दे॒व॒त्रा यच्च॑ मानु॒षम् । सर्वा॒स्ताः । याव॑त्कृ॒ष्णाय॑स॒ꣳ॒ सर्व᳚म् । दे॒व॒त्रा यच्च॑ मानु॒षम् । सर्वा॒स्ताः ।  याव॑ल्लो॒हाय॑स॒ꣳ॒ सर्व᳚म् । दे॒व॒त्रा यच्च॑ मानु॒षम् । सर्वा॒स्ताः । सर्व॒ꣳ॒ सीस॒ꣳ॒ सर्व॒न्त्रपु॑ । दे॒व॒त्रा॒ यच्च॑ मानु॒षम् ॥ 39 ॥</p>
<h2 id="66">6.6</h2>
<p>सर्वा॒स्ताः । सर्व॒ꣳ॒ हिर॑ण्यꣳ रज॒तम् । दे॒व॒त्रा यच्च॑ मानु॒षम् । सर्वा॒स्ताः । सर्व॒ꣳ॒ सुव॑र्ण॒ꣳ॒ हरि॑तम् । दे॒व॒त्रा यच्च॑  मानु॒षम् । सर्वा॒स्ता इष्ट॑काः कृ॒त्वा । उप॑ काम॒दुघा॑ दधे । तेनऱ्षि॑णा॒ तेन॒ ब्रह्म॑णा ।  तया॑ दे॒वत॑याऽङ्गिर॒स्वद्ध्रु॒वा सी॑द ॥ 40 ॥</p>
<h2 id="71">7.1</h2>
<p>सर्वा॒ दिशो॑ दि॒ख्षु । यच्चा॒न्तर्भू॒तं प्रति॑ष्ठितम् । सर्वा॒स्ता इष्ट॑काः कृ॒त्वा । उप॑ काम॒दुघा॑ दधे । तेनऱ्षि॑णा॒ तेन॒ ब्रह्म॑णा । तया॑ दे॒वत॑याऽङ्गिर॒स्वद्ध्रु॒वा सी॑द । अ॒न्तरि॑ख्षञ्च॒ केव॑लम् । यच्चा॒स्मिन्न॑न्त॒राहि॑तम् । सर्वा॒स्ताः । आ॒न्त॒रि॒ख्ष्य॑श्च॒ याः प्र॒जाः ॥ 41 ॥</p>
<h2 id="72">7.2</h2>
<p>ग॒न्ध॒र्वा॒फ्स॒रस॑श्च॒ ये । सर्वा॒स्ताः । सर्वा॑नुदा॒रान्थ्स॒लिलान्॑ । अ॒न्तरि॑ख्षे॒ प्रति॑ष्ठितान् । सर्वा॒स्ताः ।  सर्वा॑नुदा॒रान्थ्स॑लि॒लान् । स्था॒व॒राः प्रो॒ष्या᳚श्च॒ ये । सर्वा॒स्ताः । सर्वा॒न्धुनि॒ꣳ॒ सर्वा᳚न्ध्व॒ꣳ॒सान्् । हि॒मो यच्च॑ शी॒यते᳚ ॥ 42 ॥</p>
<h2 id="73">7.3</h2>
<p>सर्वा॒स्ताः । सर्वा॒न्मरी॑ची॒न्॒ वित॑तान् । नी॒हारो यच्च॑ शी॒यते᳚ । सर्वा॒स्ताः । सर्वा॑ वि॒द्युत॒स्सर्वा॑न्थ्स्तनयि॒त्नून् ।  ह्रा॒दुनी॒र्यच्च॑ शी॒यते᳚ । सर्वा॒स्ताः । सर्वा॒स्स्रव॑न्तीस्स॒रितः॑ । सर्व॑मफ्सुच॒रञ्च॒ यत् । सर्वा॒स्ताः ॥ 43 ॥</p>
<h2 id="74">7.4</h2>
<p>याश्च॒ कूप्या॒ याश्च॑ ना॒द्या᳚स्समु॒द्रियाः᳚ । याश्च॑ वैश॒न्तीरु॒त प्रा॑स॒चीर्याः । सर्वा॒स्ताः । ये चो॒त्तिष्ठ॑न्ति जी॒मूताः᳚ । याश्च॒ वऱ्ष॑न्ति वृ॒ष्टयः॑ । सर्वा॒स्ताः । तप॒स्तेज॑ आका॒शम् । यच्चा॑का॒शे प्रति॑ष्ठितम् । सर्वा॒स्ताः । वा॒युव्वँया॑सि॒ सर्वा॑णि ॥ 44 ॥</p>
<h2 id="75">7.5</h2>
<p>अ॒न्त॒रि॒ख्ष॒च॒रञ्च॒ यत् । सर्वा॒स्ताः । अ॒ग्निꣳ सूर्य॑ञ्च॒न्द्रम् । मि॒त्रव्वँरु॑णं॒ भग᳚म् । सर्वा॒स्ताः ।  स॒त्यश्र॒द्धान्तपो॒ दम᳚म् । नाम॑ रू॒पञ्च॑ भू॒ताना᳚म् । सर्वा॒स्ता इष्ट॑काः कृ॒त्वा । उप॑ काम॒दुघा॑ दधे ।  तेनऱ्षि॑णा॒ तेन॒ ब्रह्म॑णा । तया॑ दे॒वत॑याऽङ्गिर॒स्वद्ध्रु॒वा सी॑द ॥ 4</p>
<h2 id="81">8.1</h2>
<p>सर्वा॒न्दिव॒ꣳ॒ सर्वा᳚न्दे॒वान्दि॒वि । यच्चा॒न्तर्भू॒तं प्रति॑ष्ठितम् । सर्वा॒स्ता इष्ट॑काः कृ॒त्वा । उप॑ काम॒दुघा॑ दधे । तेनऱ्षि॑णा॒ तेन॒ ब्रह्म॑णा । तया॑ दे॒वत॑याऽङ्गिर॒स्वद्ध्रु॒वा सी॑द । याव॑ती॒स्तार॑का॒स्सर्वाः᳚ । वित॑ता रोच॒ने दि॒वि । सर्वा॒स्ताः । ऋचो॒ यजूꣳ॑षि॒ सामा॑नि ॥ 46 ॥</p>
<h2 id="82">8.2</h2>
<p>अ॒थ॒र्वा॒ङ्गि॒रस॑श्च॒ ये । सर्वा॒स्ताः । इ॒ति॒हा॒स॒पु॒रा॒णञ्च॑ । स॒र्प॒दे॒व॒ज॒नाश्च॒ ये । सर्वा॒स्ताः । ये च॑ लो॒का  ये चा॑ऽलो॒काः । अ॒न्तर्भू॒तं प्रति॑ष्ठितम् । सर्वा॒स्ताः । यच्च॒ ब्रह्म॒ यच्चा᳚ऽब्र॒ह्म । अ॒न्तब्र॒ह्मन्प्रति॑ष्ठितम् ॥ 47 ॥</p>
<h2 id="83">8.3</h2>
<p>सर्वा॒स्ताः । अ॒हो॒रा॒त्राणि॒ सर्वा॑णि । अ॒र्ध॒मा॒साꣳश्च॒ केव॑लान् । सर्वा॒स्ताः । सर्वा॑नृ॒तून्थ्सर्वा᳚न्मा॒सान् ।  स॒व्वँ॒थ्स॒रञ्च॒ केव॑लम् । सर्वा॒स्ताः । सर्वं॒ भूत॒ꣳ॒ सर्वं॒ भव्य᳚म् । यच्चा॒तोऽधि॑ भवि॒ष्यति॑ । सर्वा॒स्ता इष्ट॑काः  कृ॒त्वा । उप॑ काम॒दुघा॑ दधे । तेनऱ्षि॑णा॒ तेन॒ ब्रह्म॑णा । तया॑ दे॒वत॑याऽङ्गिर॒स्वद्ध्रु॒वा सी॑द ॥ 48 ॥</p>
<h2 id="91">9.1</h2>
<p>ऋ॒चां प्राची॑ मह॒ती दिगु॑च्यते । दख्षि॑णामाहु॒र्यजु॑षामपा॒राम् । अथ॑र्वणा॒मङ्गि॑रसां प्र॒तीची᳚ । साम्ना॒मुदी॑ची मह॒ती दिगु॑च्यते । ऋ॒ग्भिः पू᳚र्वा॒ह्णे दि॒वि दे॒व ई॑यते । यु॒जु॒र्वे॒दे ति॑ष्ठति॒ मध्ये॒ अह्नः॑ । सा॒म॒वे॒देना᳚स्तम॒ये मही॑यते । वेदै॒रशू᳚न्यस्त्रि॒भिरे॑ति॒ सूर्यः॑ । ऋ॒ग्भ्यो जा॒ताꣳ स॑र्व॒शो मूर्ति॑माहुः । सर्वा॒ गति॑र्याजु॒षी है॒व शश्व॑त् ॥ 49 ॥</p>
<h2 id="92">9.2</h2>
<p>सर्व॒न्तेज॑स्सामरू॒प्यꣳ ह॑ शश्वत् । सर्वꣳ॑ हे॒दं ब्रह्म॑णा है॒व सृ॒ष्टम् । ऋ॒ग्भ्यो जा॒तव्ँ वैश्य॒व्वँर्ण॑माहुः । य॒जु॒र्वे॒दङ्ख्ष॑त्रि॒यस्या॑हु॒र्योनि᳚म् । सा॒म॒वे॒दो ब्रा᳚ह्म॒णानां॒ प्रसू॑तिः । पूर्वे॒ पूर्वे᳚भ्यो॒ वच॑ ए॒तदू॑चुः । आ॒द॒र्शम॒ग्निञ्चि॑न्वा॒नाः । पूर्वे॑ विश्व॒सृजो॒ऽमृताः᳚ । श॒तव्वँ॑ऱ्षसह॒स्राणि॑ । दी॒ख्षि॒तास्स॒त्त्रमा॑सत ॥</p>
<h2 id="93">9.3</h2>
<p>तप॑ आसीद्गृ॒हप॑तिः । ब्रह्म॑ ब्र॒ह्माऽभ॑वथ्स्व॒यम् । स॒त्यꣳ ह॒ होतै॑षा॒मासी᳚त् । यद्वि॑श्व॒सृज॒ आस॑त । अ॒मृत॑मेभ्य॒ उद॑गायत् । स॒हस्रं॑ परिवथ्स॒रान् । भू॒तꣳ ह॑ प्रस्तो॒तैषा॒मासी᳚त् । भ॒वि॒ष्यत्प्रति॑ चाहरत् । प्रा॒णो अ॑ध्व॒र्युर॑भवत् । इ॒दꣳ सर्व॒ꣳ॒ सिषा॑सताम् ॥</p>
<h2 id="94">9.4</h2>
<p>अ॒पा॒नो वि॒द्वाना॒वृतः॑ । प्रति॒ प्राति॑ष्ठदध्व॒रे । आ॒र्त॒वा उ॑पगा॒तारः॑ । स॒द॒स्या॑ ऋ॒तवो॑ऽभवन्न् । अ॒र्ध॒मा॒साश्च॒ मासा᳚श्च । च॒म॒सा॒ध्व॒र्य॒वोऽभ॑वन्न् । अशꣳ॑स॒द्ब्रह्म॑ण॒स्तेजः॑ । अ॒च्छा॒वा॒कोऽभ॑व॒द्यशः॑ । ऋ॒तमे॑षां प्रशा॒स्ताऽऽसी᳚त् । यद्वि॑श्व॒सृज॒ आस॑त ॥</p>
<h2 id="95">9.5</h2>
<p>ऊर्ग्राजा॑न॒मुद॑वहत् । ध्रु॒व॒गो॒पस्सहो॑ऽभवत् । ओजो॒भ्य॑ष्टौ॒द्ग्राव्ण्णः॑ । यद्वि॑श्व॒सृज॒ आस॑त । अप॑चितिः पो॒त्रीया॑मयजत् । ने॒ष्ट्रीया॑मयज॒त्त्विषिः॑ । आग्नी᳚द्ध्राद्वि॒दुषी॑ स॒त्यम् । श्र॒द्धा है॒वाय॑जथ्स्व॒यम् ।  इरा॒ पत्नी॑ विश्व॒सृजा᳚म् । आकू॑तिरपिनड्ढ॒विः ॥</p>
<h2 id="96">9.6</h2>
<p>इ॒ध्मꣳ ह॒ ख्षुच्चै᳚भ्य उ॒ग्रे । तृ॒ष्णा चाव॑हतामु॒भे । वागे॑षाꣳ सुब्रह्म॒ण्याऽऽसी᳚त् । छ॒न्दो॒यो॒गान् वि॑जान॒ती ।  क॒ल्प॒त॒न्त्राणि॑ तन्वा॒नाऽहः॑ । स॒॒स्थाश्च॑ सर्व॒शः । अ॒हो॒रा॒त्रे प॑शुपा॒ल्यौ । मु॒हू॒र्ताः प्रे॒ष्या॑ अभवन्न् ।  मृ॒त्युस्तद॑भवद्धा॒ता । श॒मि॒तोग्रो वि॒शां पतिः॑ ॥</p>
<h2 id="97">9.7</h2>
<p>वि॒श्व॒सृजः॑ प्रथ॒मास्स॒त्त्रमा॑सत । स॒हस्र॑समं॒ प्रसु॑तेन॒ यन्तः॑ । ततो॑ ह जज्ञे॒ भुव॑नस्य गो॒पाः । हि॒र॒ण्मय॑श्श॒कुनि॒र्ब्रह्म॒नाम॑ । येन॒ सूर्य॒स्तप॑ति॒ तेज॑से॒द्धः । पि॒ता पु॒त्त्रेण॑ पितृ॒मान् योनि॑योनौ । नावे॑दविन्मनुते॒ तं बृ॒हन्त᳚म् । स॒र्वा॒नु॒भुमा॒त्मानꣳ॑ संपरा॒ये । ए॒ष नि॒त्यो म॑हि॒मा ब्रा᳚ह्म॒णस्य॑ । न कर्म॑णा वर्धते॒ नो कनी॑यान् ॥</p>
<h2 id="98">9.8</h2>
<p>तस्यै॒वात्मा प॑द॒वित्तव्ँ वि॑दित्वा । न कर्म॑णा लिप्यते॒ पाप॑केन । पञ्च॑पञ्चा॒शत॑स्त्रि॒वृत॑स्सव्वँथ्स॒राः । पञ्च॑पञ्चा॒शतः॑ पञ्चद॒शाः । पञ्च॑पञ्चा॒शत॑स्सप्तद॒शाः । पञ्च॑पञ्चा॒शत॑ एकवि॒ꣳ॒शाः । वि॒श्व॒सृजा॑ꣳ स॒हस्र॑सव्वँथ्सरम् ।  ए॒तेन॒ वै वि॑श्व॒सृज॑ इ॒दव्ँ विश्व॑मसृजन्त । यद्विश्व॒मसृ॑जन्त । तस्मा᳚द्विश्व॒सृजः॑ । विश्व॑मेना॒ननु॒ प्रजा॑यते ।  ब्रह्म॑ण॒स्सायु॑ज्यꣳ सलो॒कता᳚य्ँयन्ति । ए॒तासा॑मे॒व दे॒वता॑ना॒ꣳ॒ सायु॑ज्यम् । सा॒र्ष्टिताꣳ॑ समानलो॒कता᳚य्ँयन्ति ।  य ए॒तदु॑प॒यन्ति॑ । ये चै॑न॒त्प्राहुः॑ । येभ्य॑श्चैन॒त्प्राहुः॑ । ओम् ॥</p>

  </div>
</article>


        <div id="disqus_thread"></div>
<script type="text/javascript">

  (function() {
    
    
    if (window.location.hostname == "localhost")
      return;

    var dsq = document.createElement('script'); dsq.type = 'text/javascript'; dsq.async = true;
    var disqus_shortname = 'vvasuki-site';
    dsq.src = '//' + disqus_shortname + '.disqus.com/embed.js';
    (document.getElementsByTagName('head')[0] || document.getElementsByTagName('body')[0]).appendChild(dsq);
  })();
</script>
<noscript>Please enable JavaScript to view the <a href="https://disqus.com/?ref_noscript">comments powered by Disqus.</a></noscript>

        





<aside class="card border noPrint" id="section-tree-item-">
    <div class="card-title bg-light-gray border d-flex justify-content-between">
        <a href="https://vishvAsa.github.io/vedAH_yajuH/taittirIyam/kAThakam/sarva-prastutiH/3/">३ </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: ३</li>
        
        <li>unicode_script: devanagari</li>
        
    </nav>
</aside>

      </main>
    </div>
    <footer class="bg-yellow  p-1" role="contentinfo">
  

  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/vishvAsa/vedAH_yajuH/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      
      <a href="https://github.com/vishvAsa/vedAH_yajuH/actions/workflows/build.yml"><img src="https://github.com/vishvAsa/vedAH_yajuH/actions/workflows/build.yml/badge.svg"> Built </a> on 2023 Feb 17 14:34:36 UTC. (<a href="http://google.com/search?q=14%3a34%3a36%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_uiLib.onDocumentReadyTasks();
  </script>
  
</html>
