<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/05/</link>
    <description>Recent content in &#43;०५ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/05/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/05/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/05/1/</guid>
      <description>०१ तद्य᳘ एष᳘ पूर्वाॗर्ध्यो व᳘र्षिष्ठ स्थूणाराजो भ᳘वति॥
त᳘स्मात्प्राङ् प्र᳘क्रामति त्री᳘न्विक्रमांस्त᳘छङ्कुं नि᳘हन्ति सो ऽन्तःपातः᳟॥
०२ त᳘स्मान्मध्यमा᳘छङ्कोः᳟॥
दक्षिणा प᳘ञ्चदश विक्रमान्प्र᳘क्रामति त᳘छङ्कु नि᳘हन्ति सा द᳘क्षिणा श्रो᳘णिः॥
०३ त᳘स्मान्मध्यमा᳘छङ्कोः᳘ उ᳘दङ् प᳘ञ्चदश विक्रमान्प्र᳘क्रामति त᳘छङ्कु नि᳘हन्ति सो᳘त्तरा श्रो᳘णिः॥
०४ त᳘स्मान्मध्यमा᳘छङ्कोः᳟॥
प्राङ् ष᳘ट्त्रिंशतं विक्रमान्प्र᳘क्रामति त᳘छङ्कु᳘ नि᳘हन्ति स᳘ पूर्वार्धः᳟॥
०५ त᳘स्मान्मध्यमा᳘छङ्कोः᳟॥
दक्षिणा द्वा᳘दश विक्रमान्प्र᳘क्रामति त᳘छङ्कु नि᳘हन्ति स द᳘क्षिणो᳘ ऽंसः॥
०६ त᳘स्मान्मध्यमा᳘छङ्कोः᳟॥
उ᳘दङ् द्वा᳘दश विक्रमान्प्र᳘क्रामति त᳘छङ्कु नि᳘हन्ति स उ᳘त्तरो᳘ ऽंस एषा मा᳘त्रा वे᳘देः॥
०७ अ᳘थ य᳘त्त्रिंश᳘द्विक्रमा पश्चाद्भवति॥
त्रिंश᳘दक्षरा वै᳘ विरा᳘ड्विरा᳘जा वै᳘ देवा᳘ अस्मिं᳘लोके प्र᳘त्यतिष्ठंस्त᳘थो एॗवैष᳘ एत᳘द्विरा᳘जैॗवास्मिं᳘लोके प्र᳘तितिष्ठति॥</description>
    </item>
    
    <item>
      <title>२</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/05/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/05/2/</guid>
      <description>०१ इध्य᳘मभ्या᳘दधति॥
उपय᳘मनीरु᳘पकल्पयन्त्या᳘ज्यम᳘धिश्रयति स्रुवं᳘ च स्रु᳘चᳫं स᳘म्मार्ष्ट्यथोत्पूया᳘ज्यम् पञ्चगृहीतं᳘ गृह्णीते यदा प्र᳘दीप्त इध्मो भ᳘वति॥
०२ अथो᳘द्यछन्तीध्म᳘म्॥
उ᳘पयछन्त्युपय᳘मनीर᳘थाहाग्न᳘ये प्रह्रि᳘य᳘माणाया᳘नुब्रूह्ये᳘कस्फ्ययानूदेही᳘त्यनूदै᳘ति प्रतिप्रस्थातै᳘कस्फ्ययैत᳘स्मान्मध्यमा᳘छङ्कोर्य᳘ एष वे᳘देर्जघनार्धे भ᳘वति तद्य᳘देवा᳘त्रान्तःपाते᳘न गा᳘र्हपत्यस्य वे᳘देर्व्य᳘वछिन्नम् भ᳘वति त᳘देॗवैत᳘दनुसं᳘तनोति॥
०३ तद्धै᳘के᳟᳟॥
ओत्तरवेदे᳘रनूदा᳘यन्ति त᳘दु त᳘था न᳘ कुर्याॗदैॗवैत᳘स्मान्मध्यमा᳘छङ्को᳘रनूदे᳘यात्त आ᳘यन्त्या᳘गछन्त्युत्तरवेदि᳘म्॥
०४ प्रोक्षणीरध्वर्युरा᳘दत्ते॥
स᳘ पुर᳘स्तादेवा᳘ग्रे प्रो᳘क्षत्यु᳘दङ् ति᳘ष्ठन्निन्द्रघोष᳘स्त्वा व᳘सुभिः पुर᳘स्तात्पात्वि᳘तीन्द्रघोष᳘स्त्वा व᳘सुभिः पुर᳘स्ताद्गोपायत्वि᳘त्येॗवैत᳘दाह॥
०५ अ᳘थ पश्चात्प्रो᳘क्षति॥
प्र᳘चेतास्त्वा रुद्रैः᳘ पश्चा᳘त्पात्वि᳘ति प्र᳘चेतास्त्वा रुद्रैः᳘ पश्चा᳘द्गोपायत्वि᳘त्येॗवैत᳘दाह॥
०६ अ᳘थ दक्षिणतः प्रो᳘क्षति॥
म᳘नोजवास्त्वा पितृ᳘भिर्दक्षिणतः᳘ पात्वि᳘ति म᳘नोजवास्त्वा पितृ᳘भिर्दक्षिणतो᳘ गोपायत्वि᳘त्येॗवैत᳘दाह॥
०७ अ᳘थोत्तरतः प्रो᳘क्षति॥
विश्व᳘कर्मा त्वादित्यै᳘रुत्तरतः᳘ पात्वि᳘ति विश्व᳘कर्मा त्वादित्यै᳘रुत्तरतो᳘ गोपायत्वि᳘त्येॗवैत᳘दाह॥</description>
    </item>
    
    <item>
      <title>३</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/05/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/05/3/</guid>
      <description>०१ पु᳘रुषो वै᳘ यज्ञः᳟॥
पु᳘रुषस्ते᳘न यज्ञो य᳘देनम् पु᳘रुषस्तनुत᳘ एष वै᳘ ताय᳘मानो या᳘वानेव पु᳘रुषस्ता᳘वान्वि᳘धीयते त᳘स्मात्पु᳘रुषो यज्ञः᳟॥
०२ शि᳘र एॗवास्य हविर्धा᳘नम्॥
वैष्णवं᳘ देव᳘तया᳘थ य᳘दस्मिन्त्सो᳘मो भ᳘वति हविर्वै᳘ देवा᳘नाᳫं सो᳘मस्त᳘स्माद्धविर्धा᳘नं ना᳘म॥
०३ मु᳘खमेॗवास्याहवनी᳘यः॥
स य᳘दाहवनी᳘ये जुहो᳘ति य᳘था मु᳘ख आसिञ्चे᳘देवं त᳘त्॥
०४ स्तुप᳘ एॗवास्य यू᳘पः॥
बाहू᳘ एॗवास्याग्नीध्री᳘यश्च मार्जाली᳘यश्च॥
०५ उद᳘रमेॗवास्य स᳘दः॥
त᳘स्मात्स᳘दसि भक्षयन्ति यॗद्धीदं किं᳘ चाश्न᳘न्त्युद᳘र ए᳘वेदᳫं स᳘र्वं प्र᳘तितिष्ठत्य᳘थ य᳘दस्मिन्वि᳘श्वे देवा अ᳘सीदंस्त᳘स्मात्स᳘दो ना᳘म त᳘ उ एॗवास्मिन्नेते᳘ ब्राह्मणा विश्व᳘गोत्राः सीदन्ति॥
०६ अ᳘थ या᳘वेतौ᳘ जघ᳘नेनाग्नी᳟॥
पा᳘दावेॗवास्यैता᳘वेष वै᳘ ताय᳘मानो या᳘वानेव पु᳘रुषस्ता᳘वान्वि᳘धीयते त᳘स्मात्पु᳘रुषो यज्ञः᳟॥</description>
    </item>
    
    <item>
      <title>४</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/05/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/weber-srotaH/sasvaram/03/05/4/</guid>
      <description>०१ द्वयं वा᳘ अॗभ्युपरवाः᳘ खायन्ते॥
शि᳘रो वै᳘ यज्ञ᳘स्य हविर्धा᳘नं तद्य᳘ इमे᳘ शीर्ष᳘श्चत्वा᳘रः कू᳘पा इमाव᳘ह द्वा᳘विमौ द्वौ ता᳘नेॗवैत᳘त्करोति त᳘स्मादुपरवा᳘न् खनति॥
०२ देवा᳘श्च वा अ᳘सुराश्च॥
उभ᳘ये प्राजापत्याः᳘ पस्पृधिरे ततो᳘ ऽसुरा एषु᳘ लोके᳘षु कृत्यां᳘ वलगान्नि᳘चख्नुरुॗतैवं᳘ चिद्देवा᳘नभि᳘भवेमे᳘ति॥
०३ तद्वै᳘ देवा᳘ अस्पृण्वत॥
त᳘ एतैः᳘ कृत्या᳘ वलगानु᳘दखनन्यदा वै᳘ कृत्या᳘मुत्ख᳘नन्त्य᳘थॗ सालसा मो᳘घा भवति त᳘थो एॗवैष᳘ एतद्य᳘द्यस्मा अ᳘त्र क᳘श्चिद्द्विषन्भ्रा᳘तृव्यः कृत्यां᳘ वलगा᳘न्निख᳘नति ता᳘नेॗवैतदु᳘त्किरति त᳘स्मादुपरवा᳘न् खनति स द᳘क्षिणस्य हविर्धा᳘नस्याॗधो ऽधः प्र᳘उगं खनति॥
०४ सो᳘ ऽभ्रिमा᳘दत्ते॥
देव᳘स्य त्वा सवितुः᳘ प्रसॗवे ऽश्वि᳘नोर्बाहु᳘भ्याम् पूष्णो ह᳘स्ताभ्यामा᳘ददे ना᳘र्यसी᳘ति समान᳘ एत᳘स्य य᳘जुषो ब᳘न्धुर्यो᳘षो वा᳘ एषा यद᳘भ्रिस्त᳘स्मादाह ना᳘र्यसी᳘ति॥</description>
    </item>
    
  </channel>
</rss>
