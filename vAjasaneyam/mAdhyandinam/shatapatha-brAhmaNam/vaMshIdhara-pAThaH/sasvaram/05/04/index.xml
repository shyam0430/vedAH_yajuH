<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०४ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/05/04/</link>
    <description>Recent content in &#43;०४ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/05/04/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/05/04/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/05/04/1/</guid>
      <description>०१ केशव᳘स्य पु᳘रुषस्य॥
लोहायस᳘मास्य᳘ आ᳘विध्यत्य᳘वेष्टा दन्दशू᳘का इ᳘ति स᳘र्वान्वा᳘ एष᳘ मृत्यून᳘तिमुच्यते स᳘र्वान्बधान्यो᳘ राजसू᳘येन य᳘जते त᳘स्य ज᳘रैव᳘ मृत्यु᳘र्भवति तद्यो᳘ मृत्युर्यो᳘ बधस्त᳘मे᳘वैतद᳘तिनयति य᳘द्दन्दशू᳘कान्॥
०२ अ᳘थ य᳘त्केशव᳘स्य पु᳘रुषस्य॥
न वा᳘ एष स्त्री न पु᳘मान्य᳘त्केशवः पु᳘रुषो यद᳘ह पु᳘मास्ते᳘न न स्त्री य᳘दु केशवस्ते᳘नो न पु᳘मा᳘न्नैतद᳘यो न हि᳘रण्यं य᳘ल्लोहाय᳘सं नैते क्रि᳘मयो ना᳘क्रिमयो य᳘द्दन्दशू᳘का अ᳘थ य᳘ल्लोहायसम् भ᳘वति लो᳘हिता इव हि᳘ दन्दशू᳘कास्त᳘स्मात्केशव᳘स्य पु᳘रुषस्य॥
०३ अ᳘थैनं दि᳘शः समा᳘रोहयति॥
प्रा᳘चीमा᳘रोह गायत्री᳘ त्वावतु रथन्तरं सा᳘म त्रिवृत्स्तो᳘मो वसन्त᳘ ऋतुर्ब्र᳘ह्म द्र᳘विणम्॥
०४ द᳘क्षिणामा᳘रोह॥
त्रिष्टु᳘प्त्वावतु बृहत्सा᳘म पञ्चदश स्तो᳘मो ग्रीष्म᳘ ऋतुः᳘ क्षत्रं द्र᳘विणम्॥</description>
    </item>
    
    <item>
      <title>२</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/05/04/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/05/04/2/</guid>
      <description>०१ तं वै प्रा᳘ञ्चं ति᳘ष्ठन्तमभि᳘षिञ्चति॥
पुर᳘स्ताद्ब्राह्म᳘णो ऽभि᳘षिञ्चत्यध्वर्यु᳘र्वा यो᳘ वास्य पुरो᳘हितो भ᳘वति पश्चादि᳘तरे॥
०२ सो᳘मस्य त्वा द्युम्नेनाभि᳘षिञ्चामी᳘ति॥
वी᳘र्येणैत᳘दाहाग्नेर्भ्रा᳘जसे᳘ति वी᳘र्येणै᳘वैत᳘दाह सू᳘र्यस्य व᳘र्चसे᳘ति वी᳘र्येणै᳘वैत᳘दाहे᳘न्द्रस्येन्द्रियेणे᳘ति वी᳘र्येणै᳘वैत᳘दाह क्षत्रा᳘णां क्षत्र᳘पतिरेधी᳘ति रा᳘ज्ञामधिराज᳘ एधी᳘त्ये᳘वैत᳘दाहा᳘ति दिद्यू᳘न्पाहीती᳘षवो वै᳘ दिद्य᳘व इषुबध᳘मे᳘वैनमेतद᳘तिनयति तस्मादाहा᳘ति दिद्यू᳘न्पाही᳘ति॥
०३ इमं᳘ देवाः॥
असपत्नं᳘ सुवध्वमि᳘तीमं᳘ देवा अभ्रातृव्यं᳘ सुवध्वमि᳘त्ये᳘वैत᳘दाह महते᳘ क्षत्रा᳘य महते ज्यै᳘ष्ठ्याये᳘ति ना᳘त्र तिरो᳘हितमिवास्ति महते जा᳘नराज्याये᳘ति महते ज᳘नानाम् राज्याये᳘त्ये᳘वैत᳘दाहेन्द्रस्येन्द्रियाये᳘ति वी᳘र्याये᳘त्ये᳘वैत᳘दाह यदाहे᳘न्द्रस्येन्द्रियाये᳘तीम᳘ममु᳘ष्य पुत्र᳘ममु᳘ष्यै पुत्रमि᳘ति तद्य᳘दे᳘वास्य ज᳘न्म त᳘त ए᳘वैत᳘दाहास्यै᳘ विश इ᳘ति य᳘स्यै विशो रा᳘जा भ᳘वत्येष᳘ वो ऽमी रा᳘जा सो᳘मो ऽस्मा᳘कम् ब्राह्मन्\आ᳘नां राजे᳘ति त᳘दस्मा इदं स᳘र्वमाद्य᳘ करोति ब्राह्मण᳘मेवापो᳘द्धरति त᳘स्माद्ब्राह्म᳘णो ऽनाद्यः सो᳘मराजा हि भ᳘वति॥</description>
    </item>
    
    <item>
      <title>३</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/05/04/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/05/04/3/</guid>
      <description>०१ त᳘द्यो ऽस्य स्वो भ᳘वति॥
त᳘स्य शतं᳘ वा परःशता᳘ वा गा उ᳘त्तरेणाहवनी᳘यं स्थापयति तद्य᳘देवं᳘ करो᳘ति॥
०२ व᳘रुणाद्ध वा᳘ अभिषिषिचाना᳘त्॥
इन्द्रियं᳘ वीर्य᳘म᳘पचक्राम श᳘श्वद्य᳘ ए᳘षो ऽपां र᳘सः स᳘म्भृतो भ᳘वति ये᳘नैनमेत᳘दभिषिञ्चति᳘ सो ऽस्येन्द्रियं᳘ वीर्यं᳘ नि᳘र्जघान त᳘त्पशुष्व᳘न्वविन्दत्त᳘स्मात्पश᳘वो य᳘शो य᳘देष्वन्व᳘विन्दत्त᳘त्पशु᳘ष्वनुवि᳘द्येन्द्रियं᳘ वीर्य᳘म् पु᳘नरात्म᳘न्नधत्त त᳘थो ए᳘वैष᳘ एतन्ना᳘है᳘वास्मान्न्विन्द्रियं᳘ वीर्य᳘मपक्रा᳘मति वरुणसवो वा᳘ एष य᳘द्राजसू᳘यमिति व᳘रुणो करोदि᳘ति त्वे᳘वैष᳘ एत᳘त्करोति॥
०३ अ᳘थ र᳘थमुपा᳘वहरति॥
यद्वै᳘ राज᳘न्यात्प᳘राग्भ᳘वति र᳘थेन वै तद᳘नुयुङ्क्ते त᳘स्माद्र᳘थमुपा᳘वहरति॥
०४ स उपा᳘वहरति॥
इ᳘न्द्रस्य व᳘ज्रो ऽसी᳘ति व᳘ज्रो वै र᳘थ इ᳘न्द्रो वै य᳘जमानो द्वये᳘न वा᳘ एष इ᳘न्द्रो भवति य᳘च्च क्षत्रि᳘यो य᳘दु च य᳘जमानस्तस्मादाहे᳘न्द्रस्य व᳘ज्रो ऽसी᳘ति॥</description>
    </item>
    
    <item>
      <title>४</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/05/04/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/05/04/4/</guid>
      <description>०१ मैत्रावरुण्या᳘ पयस्य᳘या प्र᳘चरति॥
त᳘स्या अ᳘निष्ट एव᳘ स्विष्टकृ᳘द्भवत्य᳘थास्मा आसन्दीमा᳘हरन्त्युपरिस᳘द्यं वा᳘ एष᳘ जयति यो ज᳘यत्यन्तरिक्षस᳘द्यं त᳘देनमुपर्यासीनमध᳘स्तादिमाः᳘ प्रजा उ᳘पासते त᳘स्मादस्मा आसन्दीमा᳘हरन्ति᳘ सैषा᳘ खादिरी वि᳘तृणा भवति᳘ येयं व᳘र्ध्रव्युता भरता᳘नाम्॥
०२ ताम᳘ग्रेण॥
मैत्रावरुण᳘स्य धि᳘ष्ण्यं नि᳘दधाति स्यो᳘नासि सुष᳘दासी᳘ति शिवा᳘मे᳘वैत᳘छग्मां᳘ करोति॥
०३ अ᳘थाधीवासमा᳘स्तृणाति॥
क्षत्र᳘स्य यो᳘निरसी᳘ति त᳘द्यैव᳘ क्षत्र᳘स्य यो᳘निस्ता᳘मे᳘वैत᳘त्करोति॥
०४ अ᳘थैनमा᳘सादयति॥
स्योनामा᳘सीद सुष᳘दामा᳘सीदे᳘ति शिवां᳘ शग्मामा᳘सीदे᳘त्ये᳘वैत᳘दाह क्षत्र᳘स्य यो᳘निमा᳘सीदे᳘ति त᳘द्यैव᳘ क्षत्र᳘स्य यो᳘निस्त᳘स्यामे᳘वैनमेत᳘द्दधाति॥
०५ अ᳘थान्तरां᳘से ऽभिमृ᳘श्य जपति॥
नि᳘षसाद घृत᳘व्रत इ᳘ति घृत᳘व्रतो वै राजा न वा᳘ एष स᳘र्वस्मा इव व᳘दनाय न स᳘र्वस्मा इव क᳘र्मणे य᳘देव᳘ साधु व᳘देद्य᳘त्साधु᳘ कुर्यात्त᳘स्मै वा᳘ एष᳘ च श्रो᳘त्रियश्चैतौ᳘ ह वै द्वौ᳘ मनुष्येषु घृत᳘व्रतौ त᳘स्मादाह नि᳘षसाद घृत᳘व्रत इ᳘ति व᳘रुणः प᳘स्त्यास्वे᳘ति वि᳘शो वै᳘ प᳘स्त्या विक्ष्वे᳘त्ये᳘वैत᳘दाह सा᳘म्राज्याय सुक्र᳘तुरि᳘ति राज्याये᳘त्ये᳘वैत᳘दाह यदा᳘ह सा᳘म्राज्याय सुक्र᳘तुरि᳘ति॥</description>
    </item>
    
    <item>
      <title>५</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/05/04/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/05/04/5/</guid>
      <description>०१ व᳘रुणाद्ध वा᳘ अभिषिषिचानाद्भर्गो᳘ ऽपचक्राम॥
वीर्यं᳘ वै भ᳘र्ग एष वि᳘ष्णुर्य᳘ज्ञः सो ऽस्माद᳘पचक्राम श᳘श्वद्य᳘ ए᳘षो ऽपां र᳘सः स᳘म्भृतो भ᳘वति ये᳘नैनमेत᳘दभिषिञ्च᳘ति᳘ सो ऽस्य भ᳘र्गं नि᳘र्जघान॥
०२ त᳘मेता᳘भिर्देव᳘ताभिरनुस᳘मसर्पत्॥
सवित्रा᳘ प्रसवित्रा स᳘रस्वत्या वाचा त्व᳘ष्ट्रा रूपैः᳘ पूष्णः᳘ पशु᳘भिरिन्द्रेणास्मे बृ᳘हस्प᳘तिना ब्र᳘ह्मणा वरुणेनौ᳘जसाग्नि᳘ना ते᳘जसा सो᳘मेन रा᳘ज्ञा वि᳘ष्णुनैव᳘ दशम्या᳘ देव᳘तया᳘न्वविन्दत्॥
०३ तद्य᳘देनमेता᳘भिर्देव᳘ताभिरनुसम᳘सर्पत्॥
त᳘स्मात्संसृ᳘पो नामा᳘थ य᳘द्दशमे᳘ ऽहन्प्र᳘सुतो भ᳘वति त᳘स्माद्दशपेयो᳘ ऽथो यद्द᳘श दशै᳘कैकं चमस᳘मनुप्र᳘सृप्ता भ᳘वन्ति त᳘स्माद्वेव᳘ दशपे᳘यः॥
०४ त᳘दाहुः॥
द᳘श पितामहा᳘न्त्सोमपा᳘न्त्सख्या᳘य प्र᳘सर्पेत्त᳘थो हास्य सोमपीथ᳘मश्नुते दशपे᳘यो ही᳘ति तद्वै ज्या द्वौ त्रीनि᳘त्येव᳘ पितामहा᳘न्त्सोमपा᳘न्विन्दन्ति त᳘स्मादेता᳘ एव᳘ देव᳘ताः संख्या᳘य प्र᳘सर्पेत्॥</description>
    </item>
    
  </channel>
</rss>
