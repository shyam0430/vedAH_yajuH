<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०८ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/13/08/</link>
    <description>Recent content in &#43;०८ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/13/08/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/13/08/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/13/08/1/</guid>
      <description>०१ अ᳘थास्मै कल्याणं᳘ कुर्वन्ति॥
अ᳘थास्मै श्मशान᳘म् कुर्वन्ति॥
गृहा᳘न्वा प्रज्ञा᳘नम् वा यो वै क᳘श्च म्रि᳘यते स श᳘वस्त᳘स्मा एतद᳘न्नं करोति त᳘स्माछवान्न᳘म् श᳘वान्न᳘म् ह वै त᳘छ्मशानमित्या᳘चक्षते परो᳘क्षं श्मशा उ हैव ना᳘म पितॄणा᳘मत्ता᳘रस्ते᳘ हामु᳘ष्मिंलोके᳘ऽकृतश्मशानस्य साधुकृत्यामु᳘पदम्भयन्ति ते᳘भ्य एतद᳘न्नं करोति त᳘स्माछ्मशान्नं᳘ श्मशान्न᳘म् ह वै त᳘छ्मशानमित्या᳘चक्षते परो᳘ऽक्षम्॥
०२ तद्वै न᳘ क्षिप्रं᳘ कुर्यात्॥
नेन्न᳘वमघं᳘ कर᳘वाणी᳘ति चिर᳘ एव᳘ कुर्यादघ᳘मेव त᳘त्तिरः᳘ करोति य᳘त्र समाना᳘नु चन स्म᳘रेयुर᳘श्रुतिमेव त᳘दघं᳘ गमयति य᳘द्यनुस्म᳘रेयुः॥
०३ अ᳘युङ्गेषु सम्वत्सरेषु कुर्यात्॥
अ᳘युङ्गं हि᳘ पितॄणा᳘मेकनक्षत्र᳘ एकनक्षत्रं हि᳘ पितॄणा᳘ममावा᳘स्यायाममावा᳘स्या वा᳘ एकनक्षत्रमे᳘को हि य᳘द्वेतां रा᳘त्रिं स᳘र्वाणि भूता᳘नि सम्व᳘सन्ति ते᳘नो तं का᳘ममाप्नोति यः स᳘र्वेषु न᳘क्षत्रेषु॥</description>
    </item>
    
    <item>
      <title>२</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/13/08/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/13/08/2/</guid>
      <description>०१ अन्तर्धा᳘वो है᳘के नि᳘वपन्ति॥
देवाश्चा᳘सुराश्चोभ᳘ये प्राजापत्या᳘ अस्मिं᳘लो᳘केऽस्पर्धन्त ते᳘ देवा अ᳘सुरान्त्सप᳘त्नान्भ्रा᳘तृव्यानस्मा᳘ल्लोका᳘दनुदन्त त᳘स्माद्या दै᳘व्यः प्रजा अ᳘नन्तर्हितानि ताः᳘ श्मशाना᳘नि कुर्वते᳘ऽथ या᳘ आसुर्यः᳘ प्राच्या᳘स्त्वद्ये᳘ त्वदन्त᳘र्हितानि ते᳘ च᳘म्वां त्वद्य᳘स्मिंस्त्वत्॥
०२ अ᳘थैनत्परिश्रि᳘द्भिः प᳘रिश्रवति॥
या᳘ ए᳘वामूः᳘ परिश्रि᳘तस्ता᳘ एता य᳘जुषा ताः᳘ परिश्र᳘यति तूष्णी᳘मिमा दै᳘वं तत्पि᳘त्र्यम् च व्या᳘करोत्य᳘परिमिताभिर᳘परिमितो ह्य᳘सौ᳘ लोकः॥
०३ अ᳘थैनत्पलाशशाख᳘या व्यु᳘दूहति॥
य᳘दे᳘वादो᳘ व्युदू᳘हनं त᳘देतद᳘पेतो᳘ यन्तु पणयो᳘ऽसुम्ना देवपीय᳘व इ᳘ति पणी᳘ने᳘वैतद᳘सुम्नान्देवपीयू᳘नसुररक्षसा᳘न्यस्मा᳘ल्लोकाद᳘पहन्त्यस्य᳘ लोकः᳘ सुता᳘वत इ᳘ति सुत᳘वान्हि य᳘ ईजानोद्यु᳘भिर᳘होभिरक्तु᳘भिर्व्य᳘क्तमि᳘ति त᳘देनमृतु᳘भिश्चाहोरात्रै᳘श्च स᳘लोकं करोति॥
०४ यमो᳘ ददात्ववसा᳘नमस्मा इ᳘ति॥
यमो᳘ ह वा᳘ अस्या᳘मवसा᳘नस्येष्टे त᳘मे᳘वास्मा अस्या᳘मवसा᳘नं याचति तां᳘ दक्षिणो᳘दस्यत्यु᳘दगि᳘तरां दै᳘वं चैव तत्पि᳘त्र्यं च व्या᳘करोति॥</description>
    </item>
    
    <item>
      <title>३</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/13/08/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/13/08/3/</guid>
      <description>०१ अ᳘थ सर्वौषध᳘म् वपति॥
य᳘दे᳘वादः᳘ सर्वौषधं त᳘देत᳘द्बह्वीभिस्तद्व᳘पत्ये᳘कयेदं दै᳘वं चैव तत्पि᳘त्र्यं च व्या᳘करोत्यश्वत्थे᳘ वो निष᳘दनम् पर्णे᳘ वो वसति᳘ष्कृते᳘ति ज्योग्जीवा᳘तुमे᳘वैभ्य एतदा᳘शास्ते त᳘थो हैषामे᳘कैको᳘ऽपरो जर᳘सानुप्रैति॥
०२ अ᳘थैनन्नि᳘वपति॥
इयम् वै᳘ पृथिवी᳘ प्रति᳘ष्ठास्या᳘मे᳘वैनमेत᳘त्प्रतिष्ठा᳘याम् प्र᳘तिष्ठापयति पु᳘रादित्य᳘स्योदया᳘त्तिर᳘-इव वै᳘ पित᳘रस्तिर᳘-इव रात्रिस्तिर᳘ एव त᳘त्करोति य᳘था कुर्व᳘तोऽभ्युदियात्त᳘देनमुभ᳘योरहोरात्र᳘योः प्र᳘तिष्ठापयति॥
०३ सविता᳘ ते श᳘रीराणि॥
मातु᳘रुप᳘स्थ आ᳘वपत्वि᳘ति सवि᳘तै᳘वास्यैतछ᳘रीराण्यस्यै᳘ पृथिव्यै᳘ मातु᳘रुप᳘स्थ आ᳘वपति त᳘स्यै पृथिवि श᳘म्भवे᳘ति य᳘थै᳘वास्मा इयं शं स्या᳘देव᳘मेत᳘दाह प्रजा᳘पतौ त्वा देव᳘तायामु᳘पोदके लोके नि᳘दधाम्यसावि᳘ति ना᳘म गृह्णात्ययम् वै᳘ लोक उ᳘पोदकस्त᳘देनम् प्रजा᳘पतौ देव᳘तायामु᳘पोदके लोके नि᳘दधाति॥
०४ अ᳘थ क᳘ञ्चिदाह॥</description>
    </item>
    
    <item>
      <title>४</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/13/08/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/13/08/4/</guid>
      <description>०१ अ᳘थैनछङ्कु᳘भिः᳘ परिणि᳘हन्ति॥
पा᳘लाशम् पुर᳘स्ताद्ब्र᳘ह्म वै᳘ पलाशो ब्र᳘ह्मपुरोगवमे᳘वैनं स्वर्गं᳘ लोकं᳘ गमयति शमीम᳘यमुत्तरतः श᳘म् मेऽसदि᳘ति वारण᳘म् पश्चा᳘दघ᳘म् मे वारयाता इ᳘ति वृत्रशङ्कुं᳘ दक्षिण᳘तोऽघ᳘स्यैवा᳘नत्ययाय॥
०२ अ᳘थ दक्षिणतः प᳘रिवक्रे खनन्ति॥
ते᳘ क्षीरे᳘ण चोदके᳘न च पूरयन्ति ते᳘ हैनममु᳘ष्मिंलोके᳘ऋक्षिते कुल्ये उ᳘पधावतः स᳘प्तोत्तरस्ता᳘ उदके᳘न पूरयन्ति न᳘ ह वै᳘ सप्त स्र᳘वन्तीरघम᳘त्येतुमर्हत्यघ᳘स्यैवा᳘नत्ययाय॥
०३ अ᳘श्मनस्त्रीं᳘स्त्रीन्प्र᳘किरन्ति॥
ता᳘ अभ्यु᳘त्तरन्त्य᳘श्मन्वती रीयते सं᳘रभध्वमु᳘त्तिष्ठत प्र᳘तरत सखायः अ᳘त्रा जहीमो᳘ऽशिवा ये अ᳘सञ्छिवा᳘न्वयमु᳘त्तरेमाभि वा᳘जानि᳘ति य᳘थैव य᳘जुस्त᳘था ब᳘न्धुः॥
०४ अपामार्गैर᳘पमृजते॥
अघ᳘मेव तद᳘पमृजते᳘ऽपाघम᳘प कि᳘ल्विषम᳘प कृत्याम᳘पो र᳘पः अ᳘पामार्ग त्व᳘मस्मद᳘प दुःष्व᳘प्न्यं सुवे᳘ति य᳘थैव य᳘जुस्त᳘था ब᳘न्धुः॥</description>
    </item>
    
  </channel>
</rss>
