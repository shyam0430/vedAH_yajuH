<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/</link>
    <description>Recent content in &#43;०५ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/1/</guid>
      <description>०१ उर्व᳘शी हाप्सराः᳘॥
पुरूर᳘वसमैडं᳘ चकमे तं᳘ ह विन्द᳘मानोवाच त्रिः᳘ स्म मा᳘ह्नो वैतसे᳘न दण्डे᳘न हतादकामां᳘ स्म मा नि᳘पद्यासै᳘ मो स्म त्वा नग्नं᳘ दर्शमेष वै᳘ न स्त्रीणा᳘मुपचार इ᳘ति॥
०२ सा᳘ हास्मिन्यो᳘गुवास॥
अ᳘पि हास्माद्गर्भि᳘ण्यास ता᳘वज्ज्योग्घास्मिन्नुवास त᳘तो ह गन्धर्वाः स᳘मूदिरे ज्योग्वा᳘ इय᳘मुर्व᳘शी मनु᳘ष्येष्ववात्मीदु᳘पजानीत य᳘थेयम् पु᳘नराग᳘छेदि᳘ति त᳘स्यै हा᳘वि᳘र्द्व्युरणा श᳘यन उ᳘पबद्धास त᳘तो ह गन्धर्वा᳘ अन्यतरमु᳘रणम् प्र᳘मेथुः॥
०३ सा᳘ होवाच॥
अवीर᳘ इव बत मेऽजन᳘ इव पुत्रं᳘ हरन्ती᳘ति द्विती᳘यम् प्र᳘मेथुः सा᳘ ह त᳘थै᳘वोवाच॥
०४ अ᳘थ हाय᳘मीक्षां᳘ चक्रे॥
कथं नु त᳘दवीरं᳘ कथ᳘मजनं᳘ स्याद्य᳘त्राहं स्यामि᳘ति स᳘ नग्न᳘ ए᳘वानू᳘त्पपात चिरं त᳘न्मेने यद्वा᳘सः पर्य᳘धास्यत त᳘तो ह गन्धर्वा᳘ विद्यु᳘तं जनयां᳘ चक्रुस्तं य᳘था दि᳘वैवं᳘ नग्नं᳘ ददर्श त᳘तो है᳘वेयं᳘ तिरो᳘बभूव पु᳘नरैमीत्ये᳘त्तिरो᳘भूतां स᳘ आध्या ज᳘ल्पन्कुरुक्षेत्रं᳘ सम᳘या चचारान्यातःप्लक्षे᳘ति बि᳘सवती त᳘स्यै हाध्यन्ते᳘न वव्राज त᳘द्ध ता᳘ अप्सर᳘स आत᳘यो भूत्वा प᳘रिपुप्लुविरे॥</description>
    </item>
    
    <item>
      <title>२</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/2/</guid>
      <description>०१ प्रजा᳘पतिर्ह चातुर्मास्यै᳘रात्मा᳘नं वि᳘दधे॥
स᳘ इम᳘मेव द᳘क्षिणम् बाहुं᳘ वैश्वदेवं᳘ हवि᳘रकुरुत त᳘स्याय᳘मे᳘वाङ्गु᳘ष्ठ आग्नेयं᳘ हवि᳘रिदं᳘ सौम्य᳘मिदं᳘ सावित्रं᳘॥
०२ स वै व᳘र्षिष्ठः पुरोडा᳘शो भवति॥
त᳘स्मादिय᳘मासां व᳘र्षिष्ठेदं᳘ सारस्वत᳘मिद᳘म् पौष्णम᳘थ य᳘ एष᳘ उप᳘रिष्टाद्ध᳘स्तस्य संधिस्त᳘न्मारुत᳘मिदं᳘ वैश्वदेवं दो᳘र्द्यावापृथिवी᳘यं तद्वा अ᳘निरुक्तम् भवति त᳘स्मात्तद᳘निरुक्तम्॥
०३ अय᳘मेव द᳘क्षिण ऊरु᳘र्वरुणप्रघासाः᳘॥
त᳘स्य या᳘नि प᳘ञ्च हवीं᳘षि समायी᳘नि ता᳘ इमाः प᳘ञ्चाङ्गु᳘लयः कुल्फा᳘वे᳘वैन्द्राग्नं᳘ हविस्तद्वै᳘ द्विदेव᳘त्यम् भवति त᳘स्मादिमौ द्वौ᳘ कुल्फा᳘विदं᳘ वारुण᳘मिद᳘म् मारुतम᳘नूकं कायस्तद्वा अ᳘निरुक्तम् भवति त᳘स्मात्तद᳘निरुक्तम्॥
०४ मु᳘खमे᳘वास्यानीकवती᳘ष्टिः॥
मु᳘खं हि᳘ प्राणा᳘नाम᳘नीकमु᳘रः सांतपनीयो᳘रसा हि स᳘मिव तप्य᳘त उद᳘रं गृहमेधी᳘या प्रतिष्ठा वा᳘ उद᳘रम् प्र᳘तिष्ठित्या एव᳘ शिश्ना᳘न्ये᳘वास्य क्रैडिनं᳘ हविः᳘ शिश्नैर्हि क्री᳘डतीवाय᳘मेवा᳘वाङ् प्राण᳘ आदित्ये᳘ष्टिः॥</description>
    </item>
    
    <item>
      <title>३</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/3/</guid>
      <description>०१ शौचेयो᳘ ह प्रा᳘चीनयोग्यः॥
उद्दा᳘ल्ल्कमा᳘रुणिमा᳘जगाम ब्रह्मो᳘द्यमग्निहोत्रं᳘ विविदिषामी᳘ति॥
०२ स᳘ होवाच॥
गौ᳘तम का᳘ तेऽग्निहोत्री को᳘ वत्सः किमु᳘पसृष्टा किं᳘ संयो᳘जनं किं᳘ दुह्य᳘मानं किं᳘ दुग्धं कि᳘माह्रिय᳘माणं किम᳘धिश्रितं कि᳘मवज्योत्य᳘मानं कि᳘मद्भिः᳘ प्रत्या᳘नीतं कि᳘मुद्वास्य᳘मानं किमु᳘द्वासितं कि᳘मुन्नीय᳘मानं किमु᳘न्नीतं किमु᳘द्यतं किं᳘ ह्रिय᳘माणं किं नि᳘गृहीतम्॥
०३ कां᳘ समि᳘धमा᳘दधासि का पूर्वा᳘हुतिः किमु᳘पासीषदः किम᳘पैक्षिष्ठाः को᳘त्तरा᳘हुतिः॥
०४ किं᳘ हुत्वा प्र᳘कम्पयसि॥
किं स्रु᳘चम् परिमृ᳘ज्य कूर्चे न्य᳘मार्जीः किं᳘ द्विती᳘यम् परिमृ᳘ज्य दक्षिणतो ह᳘स्तमु᳘पासीषदः किम् पू᳘र्वम् प्रा᳘शीः किं᳘ द्विती᳘यं कि᳘मुत्सृ᳘प्यापाः किं᳘ स्रुच्य᳘प᳘ आनी᳘य नि᳘रौक्षीः किं᳘ द्विती᳘यं किं᳘ तृती᳘यमेतां दि᳘शमु᳘दौक्षीः किं᳘ जघ᳘नेनाहवनी᳘यमपो न्य᳘नैषीः किं स᳘मतिष्ठिपो य᳘दि वा᳘ एत᳘द्विद्वा᳘नग्निहोत्रम᳘हौषीर᳘थ ते हुतं य᳘द्यु वा अ᳘विद्वान᳘हुतमेव᳘ त इ᳘ति॥</description>
    </item>
    
    <item>
      <title>४</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/4/</guid>
      <description>०१ ब्रह्मच᳘र्यमा᳘गामि᳘त्याह॥
ब्र᳘ह्मण ए᳘वैत᳘दात्मा᳘नं नि᳘वेदयति ब्रह्मचार्य᳘सानी᳘त्याह ब्र᳘ह्मण ए᳘वैत᳘दात्मा᳘नम् प᳘रिददात्य᳘थैनमाह को ना᳘मासी᳘ति प्रजा᳘पतिर्वै कः᳘ प्राजापत्य᳘मे᳘वैनं त᳘त्कृत्वो᳘पनयते॥
०२ अ᳘थास्य ह᳘स्तं गृह्णाति॥
इ᳘न्द्रस्य ब्रह्मचार्य᳘स्यग्नि᳘राचार्य᳘स्त᳘वाह᳘माचार्य᳘स्त᳘वासावि᳘त्येते वै श्रे᳘ष्ठे ब᳘लिष्ठे देव᳘ते एता᳘भ्यामे᳘वैनं श्रे᳘ष्ठाभ्याम् ब᳘लिष्ठाभ्यां देव᳘ताभ्याम् प᳘रिददाति त᳘था हास्य ब्रह्मचारी न कां᳘ चना᳘र्तिमा᳘र्छति न स य᳘एवं वे᳘द॥
०३ अ᳘थैनम् भूते᳘भ्यः प᳘रिददाति॥
प्रजा᳘पतये त्वा प᳘रिददामि देवा᳘य त्वा सवित्रे प᳘रिददामी᳘त्येते वै श्रे᳘ष्ठे व᳘र्षिष्ठे देव᳘ते एता᳘भ्यामे᳘वैनं श्रे᳘ष्ठाभ्यां व᳘र्षिष्ठाभ्यां देव᳘ताभ्याम् प᳘रिददाति त᳘था हास्य ब्रह्मचारी न कां᳘ चना᳘र्तिमार्छति न स य᳘ एवं वे᳘द॥</description>
    </item>
    
    <item>
      <title>५</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/5/</guid>
      <description>०१ देवान्वा᳘ ऊर्ध्वा᳘न्त्स्वर्गं᳘ लोकं᳘ यतः᳘॥
अ᳘सुरास्त᳘मसान्त᳘रदधुस्ते᳘ होचुर्न वा᳘ अस्यान्ये᳘न सत्त्रा᳘दपघा᳘तोऽस्ति ह᳘न्त सत्त्रमा᳘सामहा इ᳘ति॥
०२ ते᳘ शता᳘ग्निष्टोमं सत्त्रमु᳘पेयुः॥
ते या᳘वदा᳘सीनः पराप᳘श्येत्ता᳘वतस्तमो᳘ऽपाघ्नतैव᳘मेव᳘ शतो᳘क्थ्येन या᳘वत्ति᳘ष्ठन्पराप᳘श्येत्ता᳘वतस्तमो᳘ऽपाघ्नत॥
०३ ते᳘ होचुः॥
अ᳘प वाव त᳘मो हन्महे न᳘ त्वेव स᳘र्वमिव ह᳘न्त प्रजा᳘पतिम् पित᳘रम् प्रत्य᳘यामेति ते᳘ प्रजा᳘पतिम् पित᳘रम् प्रती᳘त्योचुर᳘सुरा वै᳘ नो भगव ऊर्ध्वा᳘न्त्स्वर्गं᳘ लोकं᳘ यतस्त᳘मसान्त᳘रदधुः॥
०४ ते᳘ शता᳘ग्निष्टोमं सत्त्रमु᳘पैम॥
ते या᳘वदा᳘सीनः पराप᳘श्येत्ता᳘वतस्तमो᳘ऽपाहन्मह्येव᳘मेव᳘ शतो᳘क्थ्येन यावत्ति᳘ष्ठन्पराप᳘श्येत्ता᳘वतस्तमो᳘ऽपाहन्महि प्र᳘ नो भगवञ्छाधि यथा᳘सुरांस्त᳘मोऽपह᳘त्य स᳘र्वम् पाप्मा᳘नमपह᳘त्य स्वर्गं᳘ लोकम् प्र᳘ज्ञास्याम इ᳘ति॥
०५ स᳘ होवाच॥
अ᳘सर्वक्रतुभ्यां वै᳘ यज्ञा᳘भ्यामगन्त य᳘दग्निष्टोमे᳘न चो᳘क्थ्येन च शता᳘तिरात्रं सत्त्रमु᳘पेत तेना᳘सुरांस्त᳘मोऽपह᳘त्य स᳘र्वम् पाप्मा᳘नमपह᳘त्य स्वर्गं᳘ लोकम् प्र᳘ज्ञास्यथे᳘ति॥</description>
    </item>
    
    <item>
      <title>६</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/6/</guid>
      <description>०१ प᳘ञ्चैव᳘ महायज्ञाः᳘॥
ता᳘न्येव᳘ महासत्त्रा᳘णि भूतयज्ञो᳘ मनुष्ययज्ञः᳘ पितृयज्ञो᳘ देवयज्ञो᳘ ब्रह्मयज्ञ इ᳘ति॥
०२ अ᳘हरहर्भूते᳘भ्यो बलिं᳘ हरेत्॥
त᳘थैत᳘म् भूतयज्ञं स᳘माप्नोत्य᳘हरहर्दद्या᳘दोदपात्रात्त᳘थैत᳘म् मनुष्ययज्ञं स᳘माप्नोत्य᳘हरहः स्वधा᳘कुर्या᳘दोदपात्रात्तथैत᳘म् पितृयज्ञं स᳘माप्नोत्य᳘हरहः स्वा᳘हाकुर्यादा᳘ काष्ठात्त᳘थैतं᳘ देवयज्ञं स᳘माप्नोति॥
०३ अ᳘थ ब्रह्मयज्ञः᳘॥
स्वाध्यायो वै᳘ ब्रह्मयज्ञस्त᳘स्य वा᳘ एत᳘स्य ब्रह्मयज्ञ᳘स्य वा᳘गेव᳘ जुहूर्म᳘न उपभृच्च᳘क्षुर्ध्रुवा᳘ मेधा᳘ स्रुवः᳘ सत्य᳘मवभृथः᳘ स्वर्गो᳘ लोक᳘ उद᳘यनं या᳘वन्तं ह वा᳘ इमा᳘म् पृथिवीं᳘ वित्ते᳘न पूर्णां द᳘दंलोकं ज᳘यति त्रिस्ता᳘वन्तं जयति भू᳘यांसं चाक्षय्यं य᳘ एवं᳘ विद्वान᳘हरहः स्वाध्याय᳘मधीते त᳘स्मात्स्वाह्या᳘योऽध्येत᳘व्यः॥
०४ पयाअहुत᳘यो ह वा᳘ एता᳘ देवा᳘नाम्॥
यदृ᳘चः स य᳘ एवं᳘ विद्वानृचो᳘ऽहरहः स्वाध्याय᳘मधीते᳘ पयाअहुति᳘भिरेव त᳘द्देवां᳘स्तर्पयति त᳘ एनं तृप्ता᳘स्तर्पयन्ति योगक्षेमे᳘ण प्राणे᳘न रे᳘तसा सर्वात्म᳘ना स᳘र्वाभिः पु᳘ण्याभिः सम्प᳘द्भिर्घृतकुल्या᳘ मधुकुल्याः᳘ पितॄ᳘न्त्स्वधा᳘ अभि᳘वहन्ति॥</description>
    </item>
    
    <item>
      <title>७</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/7/</guid>
      <description>०१ अथा᳘तः स्वाध्यायप्रशंसा᳘॥
प्रिये᳘ स्वाध्यायप्रवचने᳘ भवतो युक्त᳘मना भवत्य᳘पराधीनो᳘ऽहरहर᳘र्थान्त्साधयते सुखं᳘ स्वपिति परमचिकित्सक᳘ आत्म᳘नो भवतीन्द्रियसंयम᳘श्चैका᳘राम᳘ता च प्रज्ञा᳘ऋद्धिर्य᳘शो लोकपक्तिः᳘ प्र᳘ज्ञा व᳘र्धमाना चतु᳘रो ध᳘र्मान्ब्राह्मण᳘मभिनि᳘ष्पादयति ब्रा᳘ह्मण्यम् प्रतिरूपचर्यां य᳘शो लोकपक्तिं᳘ लोकः प᳘च्यमानश्चतु᳘र्भिर्ध᳘र्मैर्ब्राह्मण᳘म् भुनक्त्यर्च᳘या च दा᳘नेन चाज्येय᳘तया चावध्य᳘तया च॥
०२ ये᳘ ह वै के᳘ च श्र᳘माः॥
इमे द्या᳘वापृथिवी अ᳘न्तरेण स्वाध्यायो᳘ हैव ते᳘षाम् परम᳘ता का᳘ष्ठा य᳘ एवं᳘ विद्वा᳘न्त्स्वाध्याय᳘मधीते त᳘स्मात्स्वाध्या᳘योऽध्येत᳘व्यः॥
०३ य᳘द्यद्ध वा᳘ अयं छ᳘न्दसः॥
स्वाध्याय᳘मधीते ते᳘न-तेन है᳘वास्य यज्ञक्रतु᳘नेष्ट᳘म् भवति य᳘ एवं᳘ विद्वा᳘न्त्स्वाध्याय᳘मधीते त᳘स्मात्स्वाध्या᳘योऽध्येत᳘व्यः॥
०४ य᳘दि ह वा अ᳘प्यभ्य᳘क्तः॥</description>
    </item>
    
    <item>
      <title>८</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/8/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/8/</guid>
      <description>०१ प्रजा᳘पतिर्वा᳘ इदम᳘ग्र आसीत्॥
ए᳘क एव᳘ सोऽकामयत स्याम् प्र᳘जायेये᳘ति᳘ सोऽश्राम्यत्स त᳘पोऽतप्यत त᳘स्माछ्रान्तात्तेपानात्त्र᳘यो लोका᳘ असृज्यन्त पृथिव्य᳘न्त᳘रिक्षं द्यौः᳘॥
०२ स᳘ इमांस्त्रीं᳘लोका᳘नभि᳘तताप॥
ते᳘भ्यस्तप्ते᳘भ्यस्त्री᳘णि ज्यो᳘तींष्यजायन्ताग्नि᳘र्योऽयम् प᳘वते सू᳘र्यः॥
०३ स᳘ इमा᳘नि त्री᳘णि ज्यो᳘तींष्यभितताप॥
ते᳘भ्यस्तप्ते᳘भ्यस्त्र᳘यो वे᳘दा अजायन्ताग्ने᳘रृग्वेदो᳘ वायो᳘र्यजुर्वेदः सू᳘र्यात्सामवेदः᳘॥
०४ स᳘ इमांस्त्रीन्वे᳘दानभि᳘तताप॥
ते᳘भ्यस्तप्ते᳘भ्यस्त्री᳘णि शुक्रा᳘ण्यजायन्त भूरि᳘त्यृग्वेदाद्भु᳘व इ᳘ति यजुर्वेदात्स्वरि᳘ति सामवेदात्त᳘दृग्वेदे᳘नैव᳘ होत्रम᳘कुर्वत यजुर्वेदेना᳘ध्वर्यवं सामवेदे᳘नोद्गीथं य᳘देव᳘ त्रय्यै᳘ विद्या᳘यै शुक्रं ते᳘न ब्रह्मत्वमथो᳘च्चक्राम॥
०५ ते᳘ देवाः᳘ प्रजा᳘पतिमब्रुवन्॥
य᳘दि न ऋक्तो᳘ वा यजुष्टो᳘ वा सामतो᳘ वा यज्ञो ह्व᳘लेत्के᳘नैनम् भिषज्येमे᳘ति॥
०६ स᳘ होवाच॥
य᳘द्यृक्तो भूरि᳘ति चतुर्गृहीतमा᳘ज्यं गृहीत्वा गा᳘र्हपत्ये जुहवथ य᳘दि यजुष्टो भु᳘व इ᳘ति चतुर्गृहीतमा᳘ज्यं गृही᳘त्वाग्नीध्री᳘ये जुहवथान्वाहार्यप᳘चने वा हविर्यज्ञे य᳘दि सामतः स्व᳘रि᳘ति चतुर्गृहीतमा᳘ज्यं गृही᳘त्वाहवनी᳘ये जुहवथ य᳘द्यु अ᳘विज्ञातम᳘सत्स᳘र्वाण्यनुद्रु᳘त्याहवनी᳘ये जुहवथ त᳘दृग्वेदे᳘नैव᳘र्ग्वेद᳘म् भिषज्य᳘ति यजुर्वेदे᳘न यजुर्वेदं᳘ सामवेदे᳘न सामवेदं स य᳘था प᳘र्वणा प᳘र्व संदध्या᳘देवं᳘ हैव स सं᳘दधाति य᳘ एता᳘भिर्भिषज्यत्य᳘थ यो हा᳘तोऽन्ये᳘न भिषज्य᳘ति य᳘था शीर्णे᳘न शीर्णं᳘ संधि᳘त्सेद्य᳘था वा शीर्णे᳘ गर᳘मभिनिदध्या᳘देवं तत्त᳘स्मादेवंवि᳘दमेव᳘ ब्रह्मा᳘णं कुर्वीत ना᳘नेवंविदम्॥</description>
    </item>
    
    <item>
      <title>९</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/9/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/11/05/9/</guid>
      <description>०१ प्रजा᳘पतिर्ह वा᳘ एष य᳘दंशुः᳘॥
सोऽस्यैष᳘ आ᳘त्मै᳘वात्मा ह्य᳘य᳘म् प्रजा᳘पतिर्वा᳘गेवा᳘दाभ्यः स य᳘दंशुः᳘ गृहीत्वा᳘दाभ्यं गृह्णा᳘त्यात्मा᳘नमे᳘वास्यैत᳘त्संस्कृ᳘त्य त᳘स्मिन्नेतां वा᳘चम् प्र᳘तिष्ठापयति॥
०२ अ᳘थ म᳘नो ह वा᳘ अंशुः᳘॥
वाग᳘दाभ्यः प्राण᳘ ए᳘वांशु᳘रुदानो᳘ऽदाभ्यश्च᳘क्षुरे᳘वांशुः श्रो᳘त्रम᳘दाभ्यस्तद्य᳘देतौ ग्र᳘हौ गृह्ण᳘न्ति सर्वत्वा᳘यैव᳘ कृत्स्न᳘तायै॥
०३ अ᳘थ देवा᳘श्च ह वा अ᳘सुराश्च॥
उभ᳘ये प्राजापत्या अस्पर्धन्त त᳘ एत᳘स्मिन्नेव᳘ यज्ञे᳘ प्रजा᳘पतावस्पर्धन्तास्मा᳘कमयं᳘ स्यादस्मा᳘कमयं᳘ स्यादि᳘ति॥
०४ त᳘तो देवाः᳘ अ᳘र्चन्तः श्रा᳘म्यन्तश्चेरुस्त᳘ एतं ग्र᳘हं ददृशुरेतम᳘दाभ्यं त᳘मगृह्णत ते स᳘वनानि प्रा᳘वृहन्त ते स᳘र्वं यज्ञं स᳘मवृञ्जतान्त᳘रायन्न᳘सुरान्यज्ञा᳘त्॥
०५ ते᳘ होचुः॥
अ᳘दभाम वा᳘ एनानि᳘ति त᳘स्माद᳘दाभ्यो न वै᳘ नोऽदभन्नि᳘ति त᳘स्माद᳘दाभ्यो वाग्वा अ᳘दा᳘भ्यः सेयम᳘दब्धा वाक्त᳘स्माद्वेवा᳘दाभ्य एवं᳘ ह वै᳘ द्विषतो भ्रा᳘तृव्यस्य स᳘र्वं यज्ञं सं᳘वृङ्क्त एवं᳘ द्विष᳘न्तम् भ्रा᳘तृव्यं स᳘र्वस्माद्यज्ञान्नि᳘र्भजति बहिर्धा᳘ करोति य᳘ उ एव᳘मेतद्वे᳘द॥</description>
    </item>
    
  </channel>
</rss>
