<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/06/05/</link>
    <description>Recent content in &#43;०५ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/06/05/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/06/05/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/06/05/1/</guid>
      <description>०१ पर्णकषाय᳘निष्पक्वा एता आ᳘पो भवन्ति॥
स्थेम्ने᳘ न्वेव य᳘द्वेव᳘ पर्णकषाये᳘ण सो᳘मो वै᳘ पर्ण᳘श्चन्द्र᳘मा उ वै सो᳘म एत᳘दु वा ए᳘कमग्निरूप᳘मेत᳘स्यै᳘वाग्निरूपस्यो᳘पाप्त्यै॥
०२ ता उ᳘पसृजति॥
आ᳘पो हि ष्ठा᳘ मयोभुव इ᳘ति यां वै᳘ देव᳘तामृ᳘गभ्य᳘नूक्ता यां य᳘जुः᳘ सैव᳘ देव᳘ता स᳘ ऽर्क्सो देव᳘ता तद्य᳘जुस्ता᳘ हैता आ᳘प ए᳘वैष᳘ त्रिचस्तद्या᳘ अमूरा᳘प ए᳘कं रूपं᳘ सम᳘दृश्यन्त ता᳘ एतास्त᳘दे᳘वैत᳘द्रूपं᳘ करोति॥
०३ अ᳘थ फे᳘नं जनयित्वान्व᳘वदधाति॥
य᳘देव तत्फे᳘नो द्विती᳘यं रूपम᳘सृज्यत त᳘दे᳘वैत᳘द्रूपं᳘ करोत्य᳘थ या᳘मेव त᳘त्र मृ᳘दं संयौ᳘ति᳘ सैव मृद्यत्त᳘त्तती᳘यं रूपम᳘सृज्यतैते᳘भ्यो वा᳘ एष᳘ रूपेभ्यो᳘ ऽग्रे ऽसृज्यत ते᳘भ्य ए᳘वैनमेत᳘ज्जनयति॥</description>
    </item>
    
    <item>
      <title>२</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/06/05/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/06/05/2/</guid>
      <description>०१ अ᳘थ मृत्पिण्ड᳘मपा᳘दत्ते॥
या᳘वन्तं निधये᳘ ऽलम् मख᳘स्य शि᳘रो ऽसी᳘ति यज्ञो वै मखस्त᳘स्यैतछि᳘र आहवनी᳘यो वै᳘ यज्ञ᳘स्य शि᳘र आहवनी᳘यमु वा᳘ एतं᳘ चेष्य᳘न्भवति त᳘स्मादाह मख᳘स्य शि᳘रो ऽसी᳘ति॥
०२ य᳘द्वेवा᳘ह मख᳘स्य शि᳘रो ऽसी᳘ति॥
जा᳘यत एष᳘ एतद्य᳘च्चीय᳘ते शीर्षतो वै᳘ मुखतो जा᳘यमानो जायते शीषतो᳘ मुखतो जा᳘यमानो जायाता इ᳘ति॥
०३ त᳘म् प्रथयति॥
व᳘सवस्त्वा कृण्वन्तु गायत्रे᳘ण छ᳘न्दसाङ्गिरस्वदि᳘त्ययं᳘ हैष᳘ लोको᳘ निधिस्त᳘मेत᳘द्व᳘सवो गायत्रे᳘ण छ᳘न्दसाकुर्वंस्त᳘थै᳘वैनमय᳘मेत᳘द्गायत्रे᳘ण छ᳘न्दसा करोत्यङ्गिरस्वदि᳘ति प्राणो वा अ᳘ङ्गिरा ध्रु᳘वासी᳘ति स्थि᳘रासी᳘त्येतद᳘थो प्र᳘तिष्ठितासी᳘ति पृथिव्य᳘सी᳘ति पृथिवी᳘ ह्येष᳘ निधि᳘र्धार᳘या म᳘यि प्रजां᳘ रायस्पो᳘षं गौपत्यं᳘ सुवी᳘र्यं सजातान्य᳘जमानाये᳘त्येतद्वै व᳘सव इमं᳘ लोकं᳘ कृत्वा त᳘स्मिन्नेता᳘माशि᳘षमा᳘शासत त᳘थै᳘वैतद्य᳘जमान इमं᳘ लोकं᳘ कृत्वा त᳘स्मिन्नेता᳘माशि᳘षमा᳘शास्ते ता᳘म् प्रादेशमात्रीं᳘ कृत्वा᳘थास्यै सर्व᳘तस्ती᳘रमु᳘न्नयति॥</description>
    </item>
    
    <item>
      <title>३</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/06/05/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/06/05/3/</guid>
      <description>०१ त᳘स्या एत᳘स्या अ᳘षाढाम् पू᳘र्वां करोति॥
इयं वा अ᳘षाढेय᳘मु वा᳘ एषां᳘ लोका᳘नाम् प्रथ᳘मासृज्यत ता᳘मेत᳘स्या एव᳘ मृदः᳘ करोत्येषां᳘ ह्येव᳘ लोका᳘नामियम् म᳘हिषी करोति म᳘हिषी᳘ हीयं त᳘द्यैव᳘ प्रथमा᳘ वित्ता सा म᳘हिषी॥
०२ पादमात्री᳘ भवति॥
प्रतिष्ठा वै पा᳘द इय᳘मु वै᳘ प्रतिष्ठा᳘ त्र्यालिखिता᳘ भवति त्रिवृ᳘द्धीय᳘म्॥
०३ अ᳘थोखां᳘ करोति॥
इमांस्त᳘ल्लोका᳘न्करोत्य᳘थ विश्व᳘ज्योतिषः करोत्येता᳘ देव᳘ता अग्निं᳘ वायु᳘मादि᳘त्यमेता᳘ ह्येव᳘ देव᳘ता वि᳘श्वं ज्यो᳘तिस्ता᳘ एत᳘स्या एव᳘ मृदः᳘ करोत्येभ्यस्त᳘ल्लोके᳘भ्य एता᳘न्देवान्नि᳘र्मिमीते य᳘जमानः करोति त्र्यलिखिता᳘ भवन्ति त्रिवृ᳘तो᳘ ह्येते᳘ देवा इ᳘त्यधिदेवत᳘म्॥
०४ अ᳘थाध्यात्म᳘म्॥
आ᳘त्मै᳘वोखा वाग᳘षाढा ताम् पू᳘र्वा करोति पुर᳘स्ता᳘द्धीय᳘मात्म᳘नो वाक्ता᳘मेत᳘स्या एव᳘ मृदः᳘ करोत्यात्म᳘नो᳘ ह्ये᳘वेयं वाङ्न᳘हिषि करोति म᳘हिषी हि वा᳘क्त्र्यालिखिता᳘ भवति त्रेधाविहिता हि वागृ᳘चो य᳘जूंषि सा᳘मान्य᳘थो य᳘दिदं᳘ त्रयं᳘ वाचो᳘ रूप᳘मुपांशु᳘ व्यन्तरा᳘मुच्चैः᳘॥</description>
    </item>
    
    <item>
      <title>४</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/06/05/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/06/05/4/</guid>
      <description>०१ अ᳘थैनमस्यां᳘ खनति॥
एतद्वै᳘ देवा᳘ अबिभयुर्यद्वै᳘ न इम᳘मिह र᳘क्षांसि नाष्ट्रा न᳘ हन्युरि᳘ति त᳘स्मा इमा᳘मे᳘वात्मा᳘नमकुर्वन्गु᳘प्त्या आ᳘त्मात्मा᳘नं गोप्स्यती᳘ति॥
०२ तं वा अ᳘दित्या खनति॥
इयं वा अ᳘दिति᳘र्नो वा᳘ आ᳘त्मात्मा᳘नं हिनस्त्य᳘हिंसायै य᳘दन्य᳘या देव᳘तया ख᳘नेद्धिंस्या᳘द्धैनम्॥
०३ अ᳘दितिष्ट्वा देवी᳘ विश्व᳘देव्यावती॥
पृथिव्याः᳘ सध᳘स्थे अङ्गिरस्व᳘त्खनत्ववटे᳘त्यवटो᳘ हैष᳘ देवत्रा᳘त्र सा᳘ वैणव्य᳘भ्रिरु᳘त्सीदति च᳘तुःस्रक्तिरेष कू᳘पो भवति च᳘तस्रो वै दि᳘शः स᳘र्वाभ्य ए᳘वैनमेत᳘द्दिग्भ्यः᳘ खनत्य᳘थ प᳘चनमवधाया᳘षाढाम᳘वदधाति तूष्णी᳘मेव तां हि पू᳘र्वां करोति॥
०४ अ᳘थोखाम᳘वदधाति॥
देवा᳘नां त्वा प᳘त्नीर्देवी᳘र्विश्व᳘देव्यावतीः पृथिव्याः᳘ सध᳘स्थे अङ्गिरस्व᳘द्दधतूख इ᳘ति देवा᳘नां हैताम᳘ग्रे प᳘त्नीर्देवी᳘र्विश्व᳘देव्यावतीः पृथिव्याः᳘ सध᳘स्थे ऽङ्गिरस्व᳘द्दधुस्ता᳘भिरे᳘वैनामेत᳘द्दधाति ता᳘ ह ता ओ᳘षधय एवौ᳘षधयो वै᳘ देवा᳘नाम् प᳘त्न्य ओ᳘षधिभि᳘र्हीदं स᳘र्वं हितमो᳘षधिभिरे᳘वैनामेत᳘द्दधात्य᳘थ विश्व᳘ज्योतिषो᳘ ऽवदधाति तूष्णी᳘मेवा᳘थ प᳘चनमवधा᳘या᳘भीन्द्धे॥</description>
    </item>
    
  </channel>
</rss>
