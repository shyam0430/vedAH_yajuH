<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०२ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/01/02/</link>
    <description>Recent content in &#43;०२ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/01/02/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/01/02/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/01/02/1/</guid>
      <description>०१ स वै᳘ कपा᳘लान्ये᳘वान्यतर᳘ऽ उपद᳘धाति॥
दृषदुपले᳘ऽ अन्यतरस्तद्वा᳘ऽ एत᳘दुभ᳘यᳮ सह᳘ क्रियते तद्य᳘देत᳘दुभ᳘यᳮ सह᳘ क्रिय᳘ते॥
०२ शि᳘रो ह वा᳘ऽ एत᳘द्यज्ञ᳘स्य य᳘त्पुरोडा᳘शः॥ स गा᳘न्ये᳘वेमा᳘नि शीर्ष्णः᳘ कपा᳘लान्येता᳘न्ये᳘वास्य कपा᳘लानि मस्ति᳘ष्कऽ एव᳘ पिष्टा᳘नि तद्वा᳘ऽ एतदे᳘कम᳘ङ्गमे᳘कᳮ सह करवाव समानं᳘ करवावे᳘ति त᳘स्माद्वा᳘ एत᳘दुभ᳘यᳮ सह᳘ क्रियते॥
०३ स यः᳘ कपा᳘लान्युपद᳘धाति॥
स᳘ऽ उपवेषमा᳘दत्ते धृष्टिरसी᳘ति स य᳘देनेनाग्निं᳘ धृ᳘ष्णि᳘वोपच᳘रति ते᳘न धृ᳘ष्टिर᳘थ य᳘देनेन यज्ञ᳘ऽ उपाल᳘भतऽ उ᳘पेव वा᳘ऽ एनेनैत᳘द्वेष्टि त᳘स्मादुपवेषो ना᳘म॥
०४ ते᳘न प्राचो᳘ऽ ङ्गारानु᳘दूहति॥
(त्य᳘)अ᳘पाग्ने अग्नि᳘मामा᳘दं जहि नि᳘ष्क्रव्या᳘दᳮ सेधे᳘त्ययं वा᳘ऽ आमाद्ये᳘नेदं᳘ मनु᳘ष्याः प᳘क्त्वाश्नन्त्य᳘थ ये᳘न पु᳘रुषं द᳘हन्ति स᳘ क्रव्या᳘देता᳘वे᳘वैत᳘दुभा᳘वतो᳘ ऽपहन्ति॥</description>
    </item>
    
    <item>
      <title>२</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/01/02/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/01/02/2/</guid>
      <description>०१ पवि᳘त्रवति स᳘म्वपति॥
पात्र्यां᳘ पवि᳘त्रेऽ अवधा᳘य देव᳘स्य त्वासवितुः᳘ प्रस᳘वेऽ श्विनोर्बाहु᳘भ्यां पूष्णो ह᳘स्ताभ्याँ सं᳘व्वपामी᳘ति᳘ सोऽ सा᳘वे᳘वैतस्य य᳘जुषो ब᳘न्धुः॥
०२ (र᳘)अ᳘थान्तर्वेद्यु᳘पविशति॥
(त्य)अथै᳘कऽ उपस᳘र्जनीभिरै᳘तिताऽ आ᳘नयति ताः पवि᳘त्राभ्यां प्र᳘तिगृह्णाति समा᳘पऽ ओ᳘षधीभिरि᳘ति᳘ सँह्येतदा᳘प ओषधीभिरेता᳘भिः पिष्टा᳘भिः सङ्ग᳘च्छन्ते समो᳘षधयो र᳘सेने᳘ति᳘ सँ᳘ह्येतदो᳘षधयो र᳘सेनैताः᳘ पिष्टा᳘ऽ अद्भिः᳘ सङ्ग᳘च्छन्तऽ आ᳘पो᳘ ह्येता᳘साँ र᳘सः सँ᳘ रेव᳘तीर्ज᳘गतीभिः पृच्यन्तामि᳘ति रेव᳘त्यऽ आपो ज᳘गत्यऽ ओ᳘षधयस्ता᳘ उ᳘ ह्येत᳘दुभ᳘य्यः सम्पृच्य᳘न्ते सम्म᳘धुमतीर्म᳘धुमतीभिः पृच्यन्तामि᳘ति सँ र᳘सवत्यो र᳘सवतीभिः पृच्यन्तामि᳘त्ये᳘वैत᳘दाह॥
०३ (हा᳘)अ᳘थ सं᳘यौति॥
ज᳘नयत्यै त्वा सं᳘यौमी᳘ति य᳘था श्रि᳘येऽन्ना᳘द्यायेमाः᳘ प्रजा यजमानाय य᳘च्छेदेवं वै तत्सं᳘यौत्यधिवर्क्ष्य᳘न्नु वै सम्᳘यौति य᳘था वाऽ अ᳘धिवृक्तोऽ ग्नेर᳘धिजा᳘येतैवं वैतत्सं᳘यौति॥</description>
    </item>
    
    <item>
      <title>३</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/01/02/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/01/02/3/</guid>
      <description>०१ चतुर्धा विहितो᳘ ह वाऽ अ᳘ग्रेऽ ग्नि᳘रास॥
स यम᳘ग्रे ऽग्निँ᳘ होत्रा᳘य प्रा᳘वृणत स प्रा᳘धन्वद्यं᳘ द्विती᳘यं प्रा᳘वृणत स᳘ प्रै᳘वाधन्वद्यं᳘ तृती᳘यं प्रा᳘वृणत स᳘ प्रै᳘वाधन्वद᳘थ᳘ योऽ य᳘मेत᳘र्ह्यग्निः स᳘ भीषा नि᳘लिल्ये᳘ सोऽ पः प्र᳘विवेश तं᳘ देवा᳘ऽ अनुवि᳘द्य स᳘हसै᳘वाद्भ्यऽ आ᳘निन्युः᳘ सो᳘ऽ पो ऽभि᳘तिष्ठेवा᳘वष्ठ्यूता स्थ याऽ अ᳘प्रपदनँ स्थ या᳘भ्यो वो मा᳘मकामं न᳘यन्ती᳘ति त᳘तऽ आप्त्याः स᳘म्बभूवुस्त्रितो᳘ द्वित᳘ एकतः᳘॥
०२ (स्त)तऽ इ᳘न्द्रेण सह᳘ चेरुः॥
(र्य᳘)य᳘थेदं᳘ ब्राह्मणो रा᳘जानमनुच᳘रति स य᳘त्र त्रि᳘शीर्षाणं त्वाष्ट्रं व्विश्व᳘रूपं जघा᳘न त᳘स्य हैते᳘ऽ पि व्ब᳘ध्यस्य व्विदा᳘ञ्चक्रुः श᳘श्वद्धैनं त्रित᳘ऽ एव᳘ जघानात्य᳘ह तदिन्द्रो᳘ऽ मुच्यत देवो हि सः॥</description>
    </item>
    
    <item>
      <title>४</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/01/02/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/01/02/4/</guid>
      <description>०१ इ᳘न्द्रो ह य᳘त्र व्वृत्रा᳘य व᳘ज्रं प्रजहा᳘र॥
स प्र᳘हृतश्चतु᳘र्धाऽ भवत्त᳘स्य स्फ्यस्तृ᳘तीयं वा या᳘वद्वा यू᳘पस्तृ᳘तीयं वा या᳘वद्वा र᳘थस्तृ᳘तीयं वा या᳘वद्वा᳘थ य᳘त्र प्रा᳘हरत्तच्छ᳘कलोऽ शीर्यत स᳘ पतित्वा᳘ श᳘राऽ भवत्त᳘स्माच्छरो ना᳘म यद᳘शीर्यतैव᳘मु स᳘ चतुर्धाऽ व्व᳘ज्रो ऽभवत्॥
०२ (त्त᳘)त᳘तो द्वा᳘भ्यां ब्राह्मणा᳘ यज्ञे च᳘रन्ति॥ द्वा᳘भ्याँ राज᳘न्यबन्धवः संव्याधे यू᳘पेन च स्फ्ये᳘न च ब्राह्मणा र᳘थेन च शरे᳘ण च राज᳘न्यबन्धवः॥
०३ स यत्स्फ्य᳘मादत्ते॥
य᳘थैव तदि᳘न्द्रो व्वृत्रा᳘य व्व᳘ज्रमुद᳘यछदेव᳘मे᳘वैष एतं᳘ पाप्म᳘ने द्विषते भ्रा᳘तृव्याय व्व᳘ज्रमु᳘द्यच्छति त᳘स्माद्वै स्फ्यमा᳘दत्ते॥
०४ तमा᳘दत्ते॥
देव᳘स्य त्वा सवितुः᳘ प्रस᳘वेऽ श्वि᳘नोर्बाहु᳘भ्यां पू᳘ष्णो ह᳘स्ताभ्यामा᳘ददेऽ ध्वरकृ᳘तं देवे᳘भ्य इ᳘ति सविता वै᳘ देवा᳘नां प्रसविता त᳘त्सवितृ᳘प्रसूतऽ ए᳘वैनमेतदा᳘दत्ते ऽश्वि᳘नोर्बाहु᳘भ्यामि᳘त्यश्वि᳘नावध्वर्यू तत्त᳘योरेव᳘ बाहु᳘भ्यामादत्ते न स्वा᳘भ्यां पू᳘ष्णो ह᳘स्ताभ्यामि᳘ति पूषा᳘ भागद᳘घस्तत्त᳘स्यैव हस्ताभ्यामादत्ते नस्वाभ्यां व्व᳘ज्रो वा᳘ एष त᳘स्य न᳘ ममु᳘ष्यो भर्ता त᳘मेता᳘भिर्देव᳘ताभिरादत्ते॥</description>
    </item>
    
    <item>
      <title>५</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/01/02/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/01/02/5/</guid>
      <description>०१ देवा᳘श्च वा अ᳘सुराश्च॥
उभ᳘ये प्राजापत्याः᳘ पस्पृधिरे ततो देवा᳘ अनुव्य᳘मिवासुर᳘थ हा᳘सुरा मेनिरे ऽस्मा᳘कमे᳘वेदं ख᳘लु भु᳘वनमिति॥
०२ ते᳘ होचुः॥
ह᳘न्तेमा᳘म् पृथिवीं᳘ विभ᳘जामहै तां᳘ विभज्यो᳘पजीवामे᳘ति तामौ᳘क्ष्णैश्च᳘र्मभिः पश्चात्प्राञ्चो विभ᳘जमाना अ᳘भीयुः॥
०३ तद्वै᳘ देवाः᳘ शुश्रुवुः॥
वि᳘भजन्ते ह वा᳘ इमाम᳘सुराः पृथिवीम् प्रे᳘त त᳘देष्या᳘मो य᳘त्रेमाम᳘सुरा विभ᳘जन्ते के त᳘तः स्याम य᳘दस्यै न भ᳘जेमही᳘ति ते᳘ यज्ञ᳘मेव वि᳘ष्णुम् पुरस्कृत्ये᳘युः॥
०४ ते᳘ होचुः॥
अ᳘नु नो ऽस्या᳘म् पृथिव्यामा᳘भजता᳘स्त्वेव नो᳘ ऽप्यस्याम् भाग इ᳘ति ते हा᳘सुरा असूय᳘न्त इवोचुर्या᳘वदे᳘वैष वि᳘ष्नुरभिशे᳘ते ता᳘वद्वो दद्म इ᳘ति॥
०५ वामनो᳘ ह वि᳘ष्नुरास॥</description>
    </item>
    
  </channel>
</rss>
