<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;०५ on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/08/05/</link>
    <description>Recent content in &#43;०५ on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/08/05/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/08/05/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/08/05/1/</guid>
      <description>०१ पञ्चमीं चि᳘तिमु᳘पदधाति॥
एतद्वै᳘ देवा᳘श्चतुर्थीं चि᳘तिं चित्वा᳘ समा᳘रोहन्य᳘दूर्ध्व᳘मन्त᳘रिक्षादर्वाची᳘नं दिवस्त᳘देव त᳘त्संस्कृ᳘त्य समा᳘रोहन्॥
०२ ते ऽब्रुवन्॥
चेत᳘यध्वमि᳘ति चि᳘तिमिछते᳘ति वाव त᳘दब्रुवन्नित᳘ ऊर्ध्व᳘मिछते᳘ति ते᳘ चेत᳘यमाना दि᳘वमेव᳘ विरा᳘जम् पञ्चमीं चि᳘तिमपश्यंस्ते᳘भ्य एष᳘ लो᳘को ऽछन्दयत्॥
०३ ते ऽकामयन्त॥
असपत्न᳘मिमं᳘ लोक᳘मनुपबाधं᳘ कुर्वीमही᳘ति᳘ ते ऽब्रुवन्नु᳘प त᳘ज्जानीत य᳘थेमं᳘ लोक᳘मसपत्न᳘मनुपबाधं᳘ कर᳘वामहा इ᳘ति᳘ ते ऽब्रुवंश्चेत᳘यध्वमि᳘ति चि᳘तिमिछते᳘ति वाव त᳘दब्रुवंस्त᳘दिछत य᳘थेमं लोक᳘मसपत्न᳘मनुपबाधं᳘ कर᳘वामहा इ᳘ति॥
०४ ते᳘ चेत᳘यमानाः॥
एता इ᳘ष्टका अपश्यन्नसपत्नास्ता उ᳘पादधत ता᳘भिरेतं᳘ लोक᳘मसपत्न᳘मनुपबाध᳘मकुर्वत तद्य᳘देता᳘भिरिमं᳘ लोक᳘मसपत्न᳘मनुपबाधम᳘कुर्वत त᳘स्मादेता᳘ असपत्नास्त᳘थे᳘वैतद्य᳘जमानो य᳘देता᳘ उपद᳘धात᳘मे᳘वैत᳘ल्लोक᳘मसपत्न᳘मनुपबाधं᳘ कुरुते सर्व᳘त उ᳘पदधाति सर्व᳘त ए᳘वैत᳘देतं᳘ लोक᳘मसपत्न᳘मनुपबाधं᳘ कुरुते परार्ध उ᳘पदधाति स᳘र्वमे᳘वैत᳘देतं᳘ लोक᳘मसपत्न᳘मनुपवाधं᳘ कुरुते॥</description>
    </item>
    
    <item>
      <title>२</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/08/05/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/08/05/2/</guid>
      <description>०१ अ᳘थ छन्द᳘स्या उ᳘पदधाति॥
एतद्वै᳘ प्रजा᳘पतिः पाप्म᳘नो मृत्यो᳘र्मुक्त्वा᳘न्नमैछत्त᳘स्मादु हैत᳘दुपतापी व᳘सीयान्भूत्वा᳘न्नमिछति त᳘स्मिन्ना᳘शंसन्ते᳘ ऽन्नमिछति जीविष्यती᳘ति त᳘स्मै देवा᳘ एतद᳘न्नम् प्रा᳘यछन्नेता᳘श्छन्द᳘स्याः पश᳘वो वै᳘ छन्दांस्य᳘न्नम् पश᳘वस्ता᳘न्यस्मा अछदयंस्ता᳘नि य᳘दस्मा अ᳘छदयंस्त᳘स्माच्छ᳘न्दांसि॥
०२ ता द᳘श-दशो᳘पदधाति॥
द᳘शाक्षरा विरा᳘ड्विरा᳘डु कृत्स्नम᳘न्नं स᳘र्वमे᳘वास्मिन्नेत᳘त्कृत्स्नम᳘न्नं दधाति सर्व᳘त उ᳘पदधाति सर्व᳘त ए᳘वास्मिन्नेत᳘त्कृत्स्न᳘मन्नं दधाति॥
०३ ए᳘वश्छ᳘न्द इ᳘ति॥
अयं वै᳘ लोक ए᳘वश्छ᳘न्दो व᳘रिवश्छ᳘न्द इ᳘त्यन्त᳘रिक्षं वै व᳘रिवश्छ᳘न्दः शम्भूश्छ᳘न्द इ᳘ति द्यौर्वै᳘ शम्भूश्छ᳘न्दः परिभूश्छ᳘न्द इ᳘ति दि᳘शो वै᳘ परिभूश्छ᳘न्द आछच्छ᳘न्द इत्य᳘न्नं वा᳘ आछच्छ᳘न्दो म᳘नश्छ᳘न्द इ᳘ति प् रजा᳘पतिर्वै म᳘नश्छ᳘न्दो व्य᳘चश्छ᳘न्द इ᳘त्यसौ वा᳘ आदित्यो व्य᳘चश्छ᳘न्दः॥</description>
    </item>
    
    <item>
      <title>३</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/08/05/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/08/05/3/</guid>
      <description>०१ अ᳘थ स्तो᳘मभागा उ᳘पदधाति॥
एतद्वै᳘ प्रजापतेरेतद᳘न्नमि᳘न्द्रो ऽभ्य᳘ध्याय᳘त्सो ऽस्मादु᳘दचिक्रमिषत्त᳘मब्रवीत्कथो᳘त्क्रामसि कथा᳘ मा जहासी᳘ति स वै᳘ मे ऽस्या᳘न्नस्य र᳘सम् प्र᳘यछे᳘ति ते᳘न वै᳘ मा सह प्र᳘पद्यस्वे᳘ति तथे᳘ति त᳘स्मा एतस्या᳘न्नस्य र᳘सम् प्रा᳘यछत्ते᳘नैनं सह प्रा᳘पद्यत॥
०२ स यः स᳘ प्रजा᳘पतिः॥
अय᳘मेव स᳘ यो ऽय᳘मग्नि᳘श्चीयते᳘ ऽथ यत्तद᳘न्नमेतास्ता᳘श्छन्द᳘स्या अ᳘थ यः सो᳘ ऽन्नस्य र᳘स एतास्ता स्तो᳘मभागा अ᳘थ यः स इ᳘न्द्रो ऽसौ स᳘ आदित्यः स᳘ एष᳘ एव स्तो᳘मो यद्धि किं᳘ च स्तुव᳘त एत᳘मेव ते᳘न स्तुवन्ति त᳘स्मा एत᳘स्मै स्तो᳘मायैत᳘म् भागम् प्रा᳘यछत्तद्य᳘देत᳘स्मै स्तो᳘मायैत᳘म् भागम् प्रा᳘यछत्त᳘स्मात्स्तो᳘मभागाः॥</description>
    </item>
    
    <item>
      <title>४</title>
      <link>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/08/05/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/mAdhyandinam/shatapatha-brAhmaNam/vaMshIdhara-pAThaH/sasvaram/08/05/4/</guid>
      <description>०१ ता अ᳘षाढायै वे᳘लयो᳘पदधाति॥
वाग्वा अ᳘षाढा र᳘स एष᳘ वाचि तद्र᳘सं दधाति त᳘स्मात्स᳘र्वेषाम᳘ङ्गानां वा᳘चैवा᳘न्नस्य र᳘सं वि᳘जानाति॥
०२ य᳘द्वेवा᳘षाढायै॥
इयं वा अ᳘षाढासा᳘वादित्य स्तो᳘मभागा अमुं त᳘दादित्य᳘मस्या᳘म् प्रतिष्ठा᳘याम् प्र᳘तिष्ठापयति॥
०३ य᳘द्वेवा᳘षाढायै॥
इयं वा अ᳘षाढा हृ᳘दयं स्तो᳘मभागा अस्यां तद्धृ᳘दयम् म᳘नो दधाति त᳘स्मादस्यां हृ᳘दयेन म᳘नसा चेतयते सर्व᳘त उ᳘पदधाति सर्व᳘तस्तद्धृ᳘दयम् म᳘नो दधाति त᳘स्मादस्यां᳘ सर्व᳘तो हृ᳘दयेन म᳘नसा चेतयते᳘ ऽथो पु᳘ण्या हैता᳘ लक्ष्म्य᳘स्ता᳘ एत᳘त्सर्व᳘तो धत्ते त᳘स्माद्य᳘स्य सर्व᳘तो ल᳘क्ष्म भ᳘वति तम् पु᳘ण्यलक्ष्मीक इत्या᳘चक्षते॥
०४ अ᳘थैनाः पु᳘रीषेण प्र᳘छादयति॥
अ᳘न्नं वै पु᳘रीषं र᳘स एष त᳘मेत᳘त्तिरः᳘ करोति त᳘स्मात्तिर᳘ इवा᳘न्नस्य र᳘सः॥</description>
    </item>
    
  </channel>
</rss>
