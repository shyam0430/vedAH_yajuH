<?xml version="1.0" encoding="utf-8" standalone="yes"?>
<rss version="2.0" xmlns:atom="http://www.w3.org/2005/Atom">
  <channel>
    <title>&#43;२० on यजुर्वेदे विश्वासटिप्पन्यः</title>
    <link>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/</link>
    <description>Recent content in &#43;२० on यजुर्वेदे विश्वासटिप्पन्यः</description>
    <generator>Hugo -- gohugo.io</generator>
    <language>en-us</language><atom:link href="https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/index.xml" rel="self" type="application/rss+xml" />
    <item>
      <title>१</title>
      <link>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/1/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/1/</guid>
      <description>(अश्वमेधयज्ञः)
राजयज्ञोऽश्वमेधः सर्वकामस्य १
अष्टम्यां नवम्यां वा फाल्गुनीशुक्लस्य २
ग्रीष्म एके ३
बह्मौदनं पचति चतुर्णां पात्राणामञ्जलिप्रसृतानां च ४
अक्त्वैनमाद्यर्त्विग्भ्यः प्रयच्छति ५
तेभ्यश्चत्वारि सहस्राणि ददाति शतमानांश्च तावतः ६
अक्त्वाऽऽज्यशेषेण रशनां द्वादशारत्निं त्रयोदशारत्निं वा निदधाति ७
आदानकाले वाऽञ्जनम् ८
निष्कं प्रतिमुञ्चन्वाचयति तेजोऽसीति ९
वाचं यच्छेति १०
आ वरदानाद्वाग्यमनम् ११
पत्न्यश्चाऽयन्त्यलङ्कृता निष्किण्यो महिषी वावाता परिवृक्ता पालागली सानुचर्यः शतेन शतेन १२
राजदुहितरः प्रथमायाः १३
राजन्यानां द्वितीयायाः १४
सूतग्रामण्यां तृतीयायाः १५
क्षात्रसङ्ग्रहीतृणां चतुर्थ्याः १६
अग्न्याधेयवत्प्रविश्य हुतेऽग्निहोत्रेऽपरेण गार्हपत्यमुदक्शिराः संविशत्यूर्वन्तरे वावाताया ब्रह्मचारी १७</description>
    </item>
    
    <item>
      <title>२</title>
      <link>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/2/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/2/</guid>
      <description>सोऽअर्वन्तमिति वाचयति १
वेतसकटेनाऽधोऽश्वं प्लावयति परो मर्त इति २
अग्निसमीपमानीयाऽग्नये स्वाहेति जुहोत्यनुवाकेन प्रतिमन्त्रम् ३
सहस्रं वाऽवर्तम् ४
आऽश्वस्रवणविरमणाद्वा ५
द्वादश कपालान्निर्वपति भिन्नतन्त्राञ्छतमानदक्षिणान्मध्यमस्य राजतः सवित्रे प्रसवित्रे सवित्रऽआसवित्रे सवित्रे सत्यप्रसवायेति ६
प्रयाजेषु दक्षिणतो ब्राह्मणो यजमानस्य यज्ञदानयुक्ताः स्वयङ्कृतास्तिस्रो गाथा गायत्युत्तरमन्द्रा याम् ७
राजन्यो धृतिषु युद्धजययुक्ताः ८
अध्वर्युयजमानौ दक्षिणेऽश्वकर्णे जपतो विभूर्मात्रेति ९
पशुबदुत्सर्जनं निरष्टेऽश्वशते १०
देवा आशापाला इति रक्षिणोऽऽस्याऽदिशत्यनुचरीजातीयांस्तावतस्तावतः कवचिनिषङ्गिकलापिदण्डिनो यथासङ्ख्यम् ११
वडवाभ्यो वारणम् १२
प्रस्नेयाच्चोदकात् १३
ब्राह्मणोऽश्वमेधेऽविद्वान्वृत्तिः स वः १४
पक्वान्नं च सर्वेषु १५</description>
    </item>
    
    <item>
      <title>३</title>
      <link>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/3/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/3/</guid>
      <description>हैव होतरिति प्रतिगृणाति १
तदन्ते प्रेष्यति वीणागणगिनो राजर्षिभिर्यजमानं सङ्गायतेति २
दक्षिणाग्नौ जुहोति हिङ्गाराय स्वाहेति प्रक्रमान् ३
आहवनीयेऽस्तमिते चतस्रो धृतीरिह रन्तिरिति ४
वावातासम्वेशनसावित्र्युत्तरमन्द्रा गानपारिप्लवधृतीः संवत्सरम् ५
अर्धमासमासत्रैमास्यषण्मास्यानि चैके ६
वीणागाथिभ्यां पृथक्शते ददाति ७
राजर्षिभिः सङ्गायनमा दीक्षणीयायाः ८
दीक्षान्ते देवैरौपवसथ्यात् ९
पश्वादौ प्रजापतिना सुत्यासु १०
अन्ते च ११
अश्वापदीज्या चरुभिः सावित्र्यन्ते १२
पौष्णः स्रामे १३
सौर्योऽक्ष्यामये १४
वारुणोऽप्सु मृते १५
भूमिकपालो वैश्वानरोऽरिष्ट्यामये १६
लोष्टकपालं जातूकर्ण्यो भेदात् १७
नाशे तन्त्रेण द्यावापृथिव्यः पयो वायव्यं सौर्यः १८</description>
    </item>
    
    <item>
      <title>४</title>
      <link>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/4/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/4/</guid>
      <description>मृतादर्शनयोरन्यस्य रशनादानादि करोत्यश्वयुक्तम् १
पश्वालम्भनाद्याऽऽध्वरदीक्षणीयायाः कृत्वा चत्वार्योद्ग्रभणानि जुहोत्याध्वरिकाणि २
काय स्वाहेति चाऽश्वमेधिकानि त्रीणि ३
कृष्णाजिनदीक्षाऽतः ४
अध्वरदीक्षणीयायाश्चत्वारि त्रीणि त्रीणि चाऽश्वमेधिकानि ५
कृष्णाजिनान्तमन्वहम् । प्राकृतव्रतोऽकृतत्वात् ६
आग्निके च सप्तम्यां निर्वपति ७
अभ्यञ्जनप्रभृति करोति ८
षडाग्निकानि चतुःस्थाने ९
दशमं विश्वो देवस्येति १०
कृष्णाजिनाद्या समिदाधानात्कृत्वा आ ब्रह्मन्निति जपति ११
उत्सर्गकाल एके १२
दीक्षा द्वादशोपसदश्च १३
नित्योदकं देवयजनं पुरस्तात् १४
आद्योऽग्निर्द्विगुणस्त्रिगुण एकविंशतिविधो वा १५
एकादशिनीवदेकविंशतिर्यूपाः १६
राज्जुदालो मध्ये १७
अभितः पैतुदारवौ १८
षट् षड् बैल्वखादिरपालाशाः १९</description>
    </item>
    
    <item>
      <title>५</title>
      <link>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/5/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/5/</guid>
      <description>प्रातरुक्थ्यः १
महिमानौ गृह्णाति सौवर्णेन पूर्वं हिरण्यगर्भ इति द्वितीयं राजतेन यः प्राणत इति २
बहिष्पवमानाय सर्पणमश्वमालम्भ्य ३
वडवां दर्शयत्यभिरसति तत्स्तोत्रम् ४
स्तुवीरन्वा ५
शतमानं ददाति ६
अश्वेनाऽऽक्रमयन्त्यास्तावम् ७
ऐकादशिनानुपाकृत्याऽश्वादींश्च ८
होतरश्वमभिष्टुहीति प्रेष्यति ९
युनक्त्येनं युञ्जन्ति ब्रध्नामिति १०
इतरांश्च युञ्जन्त्यस्येति ११
अश्वाः सौवर्णालङ्काराः १२
रथश्च १३
अपो यात्वाऽवगाढेषु वाचयति यद्वात इति १४
आयाय विमुक्तमश्वं महिषी वावाता परिवृक्ताऽऽज्येनाभ्यञ्जन्ति पूर्वकायमध्याऽपरकायान् यथादेशं वसवस्त्वेति प्रतिमन्त्रम् १५
अभ्रंश्यमानान्मणीन्त्सौवर्णनेकशतमेकशतं केसरपुच्छेष्वावयन्ति भूर्भुवः स्वरिति प्रतिमहाव्याहृति १६
अनुचर्यश्च तूष्णीमेकेषाम् १७</description>
    </item>
    
    <item>
      <title>६</title>
      <link>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/6/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/6/</guid>
      <description>अग्निमन्थनादि करोति १
अग्निष्ठेऽश्वतूपरगोमृगान्नियुनक्ति २
यथोक्तमश्वादौ देवताः ३
पर्यङ्ग्यानश्वे ४
पञ्चदश पञ्चदश रोहितादीन्त्सौर्यान्तानितरेषु ५
कपिञ्जलादीन्पृषतान्तांस्त्रयोदश त्रयोदश यूपान्तरेषु ६
अश्वप्रोक्षणमद्भयस्त्वा वायुष्ट्वेति ७
उपगृह्णात्यपाम्पेरुरग्निः पशुरिति ८
कपिञ्जलादीनुत्सृजन्ति पर्यग्निकृतात् ९
हिरण्यवासोऽधीवासेष्वश्वसञ्ज्ञपनम् १०
परिपशव्ये हुत्वा प्राणाय स्वाहेति तिस्रोऽपराः ११
वाचयति पत्नीर्नयन्नमस्तेऽम्बऽइति १२
अश्वं त्रिस्त्रिः परियन्ति पितृवन्मध्ये गणानां प्रियाणां निधीनामिति १३
प्रक्षालितेषु महिष्यश्वमुपसंविशत्याऽहमजानीति १४
अधीवासेन प्रच्छादयति स्वर्गे लोकऽइति १५
अश्वशिश्नमुपस्थे कुरुते वृषा वाजीति १६
उत्सक्थ्याऽइत्यश्वं यजमानोऽभिमन्त्रयते १७
अध्वर्युब्रह्मोद्गातृहोतृक्षत्तारः कुमारीपत्नीभिः संवदन्ते यकाऽसकाविति दशर्चस्य द्वाभ्यां द्वाभ्यां हये हयेऽसावित्यामन्त्र्यामन्त्र्य १८</description>
    </item>
    
    <item>
      <title>७</title>
      <link>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/7/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/7/</guid>
      <description>तिस्रः पत्न्योऽसिपथान्कल्पयन्त्यश्वस्य सूचीभिर्लौहराजतसौवर्णीभिर्मणिसङ्ख्याभिर्गायत्री त्रिष्टुबिति १
रजतसुवर्णसीसाभिर्वा मन्त्राम्नानात् २
सौवर्णासिरश्वः ३
लौहाः पर्यङ्ग्याणाम् ४
आयसाऽइतरेषाम् ५
अश्वं विशास्त्यनुवाकेन कस्त्वाऽऽच्छयतीति ६
मेदोऽस्योद्धरन्ति वपार्थे ७
लोहितं चाऽस्य श्रपयन्ति ८
प्राजापत्यवपानामुत्तरतः श्रपणं होमो हविषश्च ९
प्राग्वपाहोमाद्घोताऽध्वर्यू च सदसि संवदेते चतसृभिः कः स्विदेकाकीति पूर्ववत् १०
ब्रह्मोद्गातारौ च पृच्छामि त्वेति ११
पुनः पूर्वावपरेणोत्तरवेदिं का स्विदासीदिति १२
उत्तरौ च कत्यस्येति १३
यजमानोऽध्वर्यु पृच्छामि त्वेति १४
इयं वेदिरित्यध्वर्युः १५
सर्वहुतेन महिम्ना चरति यस्तेऽहन्निति जुहोति १६
अत्र वा ग्रहणम् १७</description>
    </item>
    
    <item>
      <title>८</title>
      <link>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/8/</link>
      <pubDate>Mon, 01 Jan 0001 00:00:00 +0000</pubDate>
      
      <guid>https://vishvAsa.github.io/vedAH_yajuH/vAjasaneyam/sUtram/kAtyAyanaH/shrautam/mUlam/20/8/</guid>
      <description>लोहितमवद्यति गोमृगकण्ठाश्वशफयोरयस्मये चरौ १
वेतसशाखासु प्राजापत्यानाम् २
अश्वस्य वा ३
स्विष्टकृद्वदनस्पत्यन्तरे शूल्यं हुत्वा देवताऽश्वाङ्गेभ्यो हुहोत्यमुष्मै स्वाहेति प्रतिदेवतं शादप्रभृतित्वगन्तेभ्यः ४
विमुखाच्च परेभ्यः ५
मा नो मित्र इति च प्रत्यृचमनुवाकाभ्याम् ६
अन्त्यां द्यावापृथिवीयाम् ७
स्विष्टकृदन्तेऽग्निभिः स्विष्टकृद्भ्यः स्वाहेति लोहितं जुहोति यथावत्तम् ८
अश्वशफेन वाऽनुयाजान्ते ९
अयस्मयेन वा पत्नीसंयाजान्ते १०
इमा नु कमिति च द्विपदाः ११
अतिरात्र उत्तमः १२
सर्वस्तोमो ज्य्तोर्गौरायुरभिजिद्विश्वजिन्महाव्रतमप्तोर्यामो वा १३
आप्तोर्यामे तिरोऽह्नीयेभ्यो रात्रिपर्याय उत्तमः १४
अग्निष्ठे प्राजापत्यौ च १५
अवभृथेष्ट्यन्तेऽप्सु मग्नस्य पिङ्गलखलतिविक्लिधशुक्लस्य मूर्धनि जुहोति जुम्बकाय स्वाहेति १६</description>
    </item>
    
  </channel>
</rss>
